# -*- mode: mandoku-view; -*-
#+TITLE: 愧郯錄
#+DATE: 2015-09-12 00:24:32.724822
#+PROPERTY: ID KR3j0124
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB07n0618-001愧郯錄-卷一.
<pb:KR3j0124_SBCK_001-1a>¶
愧郯録卷第一(十一則)¶
　　　　　　　相　臺　岳　珂¶
　　　　祖宗徽稱¶
國初　親廟諡皆二字　藝祖上賔李文正¶
昉　上初謚以六字而後　列聖皆遵用之¶
大中祥符初符貺洊臻登封降禪彌文具舉¶
扵是始用開元增諡之制是年十一月甲申¶
躬謁　太廟二室各增八字為十四字五年¶
十月戊午　聖祖降　延恩殿告以　長發¶
<pb:KR3j0124_SBCK_001-1b>¶
之祥閏月乙亥復加二字　親廟亦衍而四焉¶
真宗既諡　仁皇以澶淵之功不著　詔益¶
以武定為八字始用　天聖二年初郊奉冊¶
因郊増諡蓋昉于此　慶曆七年十一月又¶
郊遂再增八字扵是十六字之制定為不刋¶
弗復可增益矣然　仁宗　英宗之諡增於¶
元豐六年屢郊之後　神宗之諡増扵　紹¶
聖二年大饗之餘　哲宗之諡増於　崇寧¶
三年再郊之際類皆因時制宜而初郊舉典¶
<pb:KR3j0124_SBCK_001-2a>¶
禮猶未爲永制也　徽祖以　紹興五年有¶
陟方之哀七年　諱問始至龍輴未還緜蕞¶
廟祔至十二年旣安禹穴之棲其冬　詔加¶
謚明年正月戊戌奉𠕋己亥　上親饗　太¶
廟蓋清祏甫寧因山適畢遂躬&KR0323;謁追用¶
祥符典故固有不必俟郊報者從變禮也¶
孝宗以後始定用升祔後遇郊即前　詔議¶
徽號　詔書若曰　某廟冝加上十字爲十六¶
字如　祖宗故事將郊攝太傅先以𠕋告本¶
<pb:KR3j0124_SBCK_001-2b>¶
室而後行躬祼率以為常至于今不廢乃若¶
僖祖以　熈寧王安石之議正東嚮　大觀¶
之元遂有　立道肇基積徳起功懿文獻武¶
睿和至孝之號嫓之　親廟増者十二焉蓋一¶
時之制也¶
　　　　五字定制¶
漢制宗廟必冠以孝唐特表一字而出之諸¶
帝類曰某宗某諡孝皇帝間有不盡然者不¶
多見也　國朝初定　藝祖諡止曰英武聖¶
<pb:KR3j0124_SBCK_001-3a>¶
文神徳　太宗諡止曰神徳聖功文武皆未¶
以孝為號　祥符始増之自後　列聖稱天¶
之誄必以百行之首薦於　鴻名蓋嘗攷之¶
徽號中所同稱者又有四字文武功徳與孝¶
而五自初諡中即備其三曰文曰武曰孝¶
治平而降未之或改也惟　徽　欽初諡曰¶
聖文仁徳顯孝曰恭文順徳仁孝當時蓋張¶
忠獻浚陳文正康伯當國　上議初非有他¶
蓋用　太平　淳化　乾興故事先摭　聖¶
<pb:KR3j0124_SBCK_001-3b>¶
徳之最盛者而表之如近嵗　光考諡曰憲¶
仁聖哲慈孝不復稱文武正其比也及増諡¶
則無不備者故　藝祖曰啟運立極英武睿¶
文神徳聖功至明大孝　太宗曰至仁應道¶
神功聖徳文武睿烈大明廣孝　真宗曰膺¶
符稽古成功讓徳文明武定章聖元孝　仁¶
宗曰體天法道極功全徳神文聖武濬哲明¶
孝　英宗曰體乾膺歷隆功盛徳憲文肅武¶
睿神宣孝　神宗曰體元顯道法古立憲帝¶
<pb:KR3j0124_SBCK_001-4a>¶
徳王功英文烈武欽仁聖孝　哲宗曰憲元¶
繼道世徳揚功欽文睿武齊聖昭孝　髙宗¶
曰受命中興全功至徳聖神武文昭仁憲孝¶
孝宗曰紹統同道冠徳昭功哲文神武明聖¶
成孝　光宗曰循道憲仁明功茂徳温文順¶
武聖哲慈孝　欽既止仍六恵不復議増己¶
秩宗因循之失猶曰禮有未備而已一旦舉¶
而行之可也惟　徽宗紹興十二年之增諡¶
以權臣擅命輙於　徽稱有所抑&KR0045;遂去一¶
<pb:KR3j0124_SBCK_001-4b>¶
字而以烈代徳以徳代武曰　體神合道駿¶
烈遜功聖文仁徳憲慈顯孝攷之　藝祖¶
真宗之諡初亦偏於文徳矣既增則武功配¶
焉未聞臣子敢以是而寓意於　君父也是¶
年十二月户部尚書張澄等集議庚午宰臣¶
秦檜自以議　上而議文則檜之兄直學士¶
院梓實為之戊寅　詔檜撰冊文則冊文又¶
檜之作士之學典故每扵此不致詳故至今¶
莫有議者揆情訂迹何以慰　在天之靈乎¶
<pb:KR3j0124_SBCK_001-5a>¶
神宗初增諡曰紹天法古運徳建功　哲宗¶
曰顯徳定功　崇寧三年　詔定　神宗今¶
諡　政和三年又以建立法度之意增¶
神宗為二十字而　哲宗易世&KR0045;二字以見¶
紹述蓋蔡京當　國用一時歸美之論務極¶
尊崈雖非故事猶愈於檜之無君云¶
　　　　崇政改諡¶
宗廟改諡&KR0634;告於禮為重　祥符五年以¶
聖祖諱因増諡而易　藝祖睿文聖功二字¶
<pb:KR3j0124_SBCK_001-5b>¶
實不得巳耳　崇寧　政和間始用　繼述¶
友恭之論屢定　徽稱　神宗凡一改再増¶
而溢於　祖宗者四字　哲宗凡一改一増¶
皆非舊章　章聖謚有　濮園諱　治平親¶
政&KR0004;不敢更後但著於文書令曰諸　濮安¶
懿王諱其在　眞宗皇帝謚號内者不避應¶
奏者以黄紙覆之如此而已豈非嚴重　宗¶
廟於體不得不然邪若　慶曆以來　后謚¶
或更蓋從　夫之義與此異也¶
<pb:KR3j0124_SBCK_001-6a>¶
　　　　后諡因革¶
建隆元年二月壬戌　上　親廟諡　僖祖¶
曰文獻　后曰文懿　順祖曰恵元　后曰¶
恵明　翼祖曰簡恭　后曰簡穆　宣祖曰¶
昭武其制皆判太常寺竇儀所定　帝　后¶
率聯一字深得古意其後　杜太后上仙先¶
諡明憲繼改曰昭蓋亦配　帝以為稱　大¶
中祥符增上　帝諡始各加睿和睿明睿徳¶
睿聖二字於　后無所損益　列聖相循遂¶
<pb:KR3j0124_SBCK_001-6b>¶
為故事故　太祖諡大孝　后曰孝恵孝明¶
孝章　太宗諡聖徳　后曰淑徳懿徳明徳¶
元徳　真宗諡章聖　后曰章懐章穆章獻¶
明肅章懿章恵　仁宗諡聖武　后曰慈聖光¶
獻　英宗諡宣孝　后曰宣仁聖烈　神宗¶
諡欽仁　后曰欽聖憲肅欽成欽慈　哲宗¶
諡昭孝　后曰昭慈聖獻昭懐　徽宗諡顯¶
孝　后曰顯恭顯肅顯仁　欽宗諡仁孝¶
后曰仁懐　髙宗諡憲孝　后曰憲節憲聖¶
<pb:KR3j0124_SBCK_001-7a>¶
　　　　　　　據吳興周氏言言齋藏淡生堂抄本補寫¶
慈烈　孝宗謚成孝　后曰成穆成恭成肅¶
　光宗謚慈孝　后曰慈懿自　慶曆四年¶
　章聖五后始改莊&KR0025;章於是長秋或先升¶
馭者至因山之後復改而&KR0025;之如　徽　高¶
　孝之后自惠懿安而顯憲與成是也自¶
元祐八年　宣仁以　祖　宗之誄始摘¶
帝謚聯孝者爲稱雖　建中靖國之元以神¶
祖聖孝之謚不可爲冠姑循雜采故事越是¶
而後率以爲常如　泰陵而下是也自　乾¶
<pb:KR3j0124_SBCK_001-7b>¶
徳二年　孝惠　孝明上謚巳&KR0025;孝字而¶
太祖初謚乃無之　大中祥符元年始加大¶
孝之號似出附合而亦有循之者如　慈懿¶
先謚而　崇陵繼稱慈孝是也第秩宗討論¶
非出一手因時定制每失參稽易謚&KR0025;夫禮¶
也　藝祖遷就姑以漢制帝謚必稱孝爲比¶
是猶有説至　光宗則徒屈　至尊以&KR0025;¶
后謚所憚者改册耳果何説乎雜采以示有¶
所&KR0025;禮也　宣仁嫓宣稱謚亦取其羙者耳¶
<pb:KR3j0124_SBCK_001-8a>¶
　　　　　　　　據吳興周氏言言齋藏淡生堂抄本補寫¶
初非有意也是猶有説至　政和之謚昭懷¶
　紹興之謚昭慈泥於聯孝之稱遂與　嫄¶
廟混而無別矣果何説乎聖不可以冠謚¶
建中避之禮也　慈聖以擁佑　定命之勲¶
舉而&KR0025;之是猶有説節以四惠而列於謚之¶
中上嫓　淑德則不在徽稱之下下同　欽¶
聖則初無慈謚之&KR0025;是亦無所&KR0025;而巳　慈¶
懿之號又&KR0025;而紊之果何説乎容臺訂禮名¶
儒後先宗廟重事漢律有禁晚晉下臣固莫¶
<pb:KR3j0124_SBCK_001-8b>¶
敢置喙特私表其臆説如此又按會要　仁¶
宗別　后温成初謚恭德言者以爲不當同¶
　太宗諸后謚始改之　至和二年十一月¶
史館修撰吕公綽奏　眞宗五后莊皆爲章¶
承旨丁度以爲神道貴靜乞不改旣而公綽¶
復言遂於郊禮前上謚册此正故事之明證¶
　昭慈改謚於紹興五年是&KR0010;五月辛未臣¶
僚亦甞建不當聯昭字之議而　朝廷訖不¶
&KR0025;　顯恭后初謚靖和　大觀四年改謚惠¶
<pb:KR3j0124_SBCK_001-9a>¶
恭　紹興七年　祐陵復土始例従顯其中¶
蓋亦混恵明諡明逹明節又紊昭憲已改之¶
稱云¶
　　　　隆祐夀康宫¶
元祐太后既正東朝　建炎元年八月有¶
詔以　尊稱犯　太后祖諱當以所居宫為¶
稱令學士院撰定遂建　隆祐宫　光宗内¶
禪　紹熈五年七月　移御泰安旋以未至¶
嘉美改稱　夀康宫而殿亦以此名珂恭攷¶
<pb:KR3j0124_SBCK_001-9b>¶
㑹要　元祐元年閏二月宰臣韓縝上表請¶
太皇太后宫殿名宫曰崇慶殿曰崇慶夀康¶
皇太后宫殿名宫曰隆祐殿曰隆祐慈徽¶
詔所請宜允候過諒闇令有司檢舉既雖又¶
改宫曰慈徳而前稱已播告著之　國史矣¶
竊謂二名皆複於典故當易不疑特有司失¶
扵討論是以有此如　宣仁上仙實在夀康¶
殿當　光宗萬夀誼當避嫌　昭慈逮事¶
欽聖而　隆祐之號稱之九年至　紹聖元¶
<pb:KR3j0124_SBCK_001-10a>¶
年閏四月戊子而後革　建中靖國追¶
欽慈之　詔猶曰隆祐深慈具存扵遺訓則¶
是婦姑同一名稱皆大不可者也¶
　　　　申福殿¶
江州廬山有宫曰太平興國侍従領祠官建¶
申福殿奉　髙皇本命實　紹興二十八年¶
十二月丁亥朔賜名珂按　京師有龍徳宫¶
乃　徽祖潜邸　宣和與　子之後　移御¶
是間中已有申福臻祥二殿攷之　㑹要¶
<pb:KR3j0124_SBCK_001-10b>¶
紹興九年和議始成有司指以為安奉龍輴¶
之地蓋不特複名之當易而已¶
　　　　永崇陵¶
光宗因山右丞相謝深甫請以永崇為陵名¶
詔従之珂嘗攷典故謂其失有四唐徳宗稱¶
崇陵雖無永字然終非令君　嘉祐八年九¶
月十二日諫院吕誨言　潜邸興慶宫犯唐¶
故號　詔改為慶寧夫興慶佳名也明皇視¶
徳宗有間矣猶且不可况俱為陵名乎其失¶
<pb:KR3j0124_SBCK_001-11a>¶
一也　元符三年三月丙申左僕射章享上¶
哲宗陵名永泰　詔恭依享初議永崇　中¶
批以未至嘉美再上永章永慶　上與　皇¶
太后皆曰永慶佳既而聞乃遼聖宗陵名遂¶
復改凡三表乃定則永崇固　元符之所弃¶
而可復用乎其失二也王明清揮麈録載崇¶
先寺有　真皇館御曰永崇按　㑹要實有¶
是殿成扵　嘉祐六年十一月崇先乃觀名¶
上清之遺址明清已誤且　國朝故事殿號¶
<pb:KR3j0124_SBCK_001-11b>¶
州縣鎮之犯　宗廟徽稱陵名例従改易蓋¶
惡其複如　慶曆七年八月戊午改　文明¶
殿為紫宸　景祐四年四月庚午改武定軍¶
為武康閏四月己卯改昭武軍為寧武避¶
真宗　宣祖諡　天聖七年九月辛未改永¶
定軍為永寧避　真宗陵之類是也况　子¶
孫因山之地　祖宗衣冠之御可以混而不¶
别乎其失三也　紹興十三年二月己未朔¶
有㫖　徽宗永固陵名委後省看詳既而許¶
<pb:KR3j0124_SBCK_001-12a>¶
侍從擬定於是權户部尚書張澄等言惟永¶
祐不犯歷代陵名　詔恭依按晉書亘元僣¶
楚追尊其父温爲帝陵號永崇二字皆同正¶
永固之比其失四也珂又攷　㑹要　紹聖¶
二年六月禮部尚書林希言　神宗宣光殿¶
與石虎之子韜所建堂同名　詔改曰顯承¶
以是觀之不惟　崇陵之當易而　崇先館¶
御亦不復可因仍矣秉禮者其尚攷之¶
　　　　追改陵名¶
<pb:KR3j0124_SBCK_001-12b>¶
李文簡燾續通鑑長編曰　乾興元年七月¶
詔改　章聖陵名曰永定初丁謂為山陵使¶
請名陵曰鎮及謂貶馮拯謂　三陵皆有永¶
字故易曰永定陵然永安乃縣名也　宣祖¶
陵上名安又不知　翼祖已名定陵於是復¶
追改　翼祖陵曰靖議者譏拯不學當時無¶
正之者珂按　真皇上仙開基因山者僅三¶
耳嵗時薦獻　宫禁省謁禮官周視史諜書¶
載耳目尚相接夫誰而不知正使不留意扵¶
<pb:KR3j0124_SBCK_001-13a>¶
典故亦不應若是　朝廷舉重禮當時所上¶
者一字之名自東閤賔客縱不能爲之一閱¶
史録呼容臺一吏使供寫亦足優爲之何至¶
或削或犯以詒天下𥬇乎謂素號博學此顧¶
甚易識是蓋絶不一講論而率然以應　上¶
命也拯矯其爲欲増而易之易之之際亦復¶
靳扵故府之一問又墮舛誤再煩改更就使¶
復定一名猶愈於　祖之以　孫屈也遂過¶
不疑遂易　先號夫豈寧神尊　祖之義乎¶
<pb:KR3j0124_SBCK_001-13b>¶
一顧問之憚煩而成是紛紛後之議禮者可¶
以監矣表之以識一時之顛末¶
　　　　郊廟之誄¶
中興而来請　帝諡于郊議文必曰　某帝¶
宜天錫之曰某諡皇帝廟號某宗請　后諡¶
于廟議文必曰　某后宜以　祖宗之命錫¶
之曰某諡皇后茍非　母后則否惟以羣臣¶
議進之内　詔曰恭依而已珂按典故　嘉¶
祐八年五月庚申有司將請　仁宗諡翰林¶
<pb:KR3j0124_SBCK_001-14a>¶
學士王珪奏謹按曾子問曰賤不誄貴㓜不¶
誄長禮也惟　天子稱天以誄之春秋公羊¶
說讀誄制謚於南郊若云受之於天然　乾¶
興元年既定　真宗皇帝謚其秋始告天於¶
圓丘史臣以為　天子之謚當集中書門下¶
御史臺五品以上尚書省四品以上諸司三¶
品以上於南郊告天議定然後連奏以聞近¶
制唯詞臣撰議即降　詔命庶僚不得參聞¶
頗違　稱天之義臣奉　命撰　先帝尊謚¶
<pb:KR3j0124_SBCK_001-14b>¶
欲望　明詔有司稽詳舊典先之南郊而後¶
下臣之議庶　先帝之　茂徳休烈有以信¶
萬世之傳　詔兩制詳議翰林學士賈黯等¶
議如珪奏　從之　元豐二年十一月丁丑有¶
司將請　慈聖諡翰林學士章享奏竊稽典¶
禮下不得誄上則　大行太皇太后諡號蓋¶
非臣子之所敢專必將有所請謂若請之¶
太廟於禮為宜願付禮官詳議於是禮院言¶
孝明皇后之䘮百官書諡議讀之於廟上于¶
<pb:KR3j0124_SBCK_001-15a>¶
　　　　　　　　據吳興周氏言言齋藏淡生堂抄本補寫¶
虚座　詔尚書省集百官議皆曰　母后之¶
謚則宜定於廟而讀之以受成於　祖　宗¶
　孝明皇后謚請百官議定　制下乃遣官¶
告於　太廟而不讀今參詳古者謚法后受¶
之君　大行太皇太后作配　仁宗於禮爲¶
尊宜集官謚之於廟又幼不誄長子不爵母¶
　英宗皇帝廟室於禮不當請謚欲乞集中¶
書樞密院侍&KR0025;官御史臺五品尚書省四品¶
諸司三品宗室正任團練使以上赴　太廟¶
<pb:KR3j0124_SBCK_001-15b>¶
行請謚之禮然後　詔有司作册寳告於¶
天地　宗廟社稷讀於　慶壽殿　&KR0025;之二¶
事蓋始此　慶元三年十一月乙巳　憲聖¶
上仙廷議以　欽宗廟祏虚配將以唐睿眞¶
沈后尋訪理絶故事爲仁懷舉哀升祔明年¶
正月辛丑　二后並謚於廟時京魏公鏜爲¶
相實上議焉仁懷非母后所以得用爲此者¶
蓋屬尊丗邇且又偕祔不得不然也要之受¶
成之意見於議者特以尊卑爲辨耳仁懷固¶
<pb:KR3j0124_SBCK_001-16a>¶
　　　　　　　　據吳興周氏言言齋藏淡生堂抄本補寫¶
無疑焉¶
　　　　號謚之異¶
神宗將加　仁　英二室謚　元豐六年五¶
月丙子朔　詔改加上尊謚爲奉上徽號令¶
三省官與太常寺同定初六字爲謚増十字¶
爲號蓋始此云¶
　　　　宗室聮名¶
藝祖　太宗并受　天命子孫千億魏王廷¶
羙以親賢正派棣萼聮輝上繫　安陵璇源¶
<pb:KR3j0124_SBCK_001-16b>¶
圖牒稱爲　三祖慶胄蕃昌至於五葉禄分¶
爵衍夥不可殫　神宗始命有司裁定惟恩¶
義之稱　熈寧二年十一月甲戌　詔自非¶
袒免以下並罷　賜名授官二十年間　天¶
支訓名者不復相考質亦或以一字皆無定¶
制議者病之　元祐七年九月甲午宗正寺¶
奏宗室撰名自來并用兩字内取一字相連¶
所以別源派異昭穆也昨自　熈寧中立法¶
非　祖　宗袒免親更不　賜名授官後來¶
<pb:KR3j0124_SBCK_001-17a>¶
逐時准大宗正司關到本家所撰名多是重¶
疊至有數人而共一名者又或與别房尊長¶
名諱相犯或兄弟不相連名或只取一字為¶
名而偏傍不相連者名稱混殽難以分明昭¶
穆之序竊恐年祀寖久流𣲖逾逺譜籍漸無¶
統紀除重疊共一名者昨來寺司申請已得¶
朝㫖見令改撰外所有犯别房尊長名諱兄¶
弟不相連名并以一字為名恐亦合改撰欲¶
乞宗正司告示逐宫院將見今名犯尊長諱¶
<pb:KR3j0124_SBCK_001-17b>¶
并字不相連及單名者並令改撰仍従本司¶
定取一相連字取名稍寛者闗宗正司告示¶
令依倣撰名所貴稍得齊一従之扵是聯名¶
之制始定珂按　三祖下宗支所聫字　太¶
祖曰徳惟従世令子伯師希與孟由　太宗¶
曰元允宗仲士不善汝崇必良友　宣祖曰¶
徳承克叔之公彦夫時若嗣當時雖先有之¶
而非　賜名者猶混殽故申其禁令耳非肇¶
始也　英　神近屬又為之名如孝安居多¶
<pb:KR3j0124_SBCK_001-18a>¶
自甫有卿茂中孫其字不一蓋繼别為宗云¶
承平時立保州位其聨名曰咸嘉文可修景¶
遵端廣繼大者迺四親别族又不與　三祖¶
也宗寺之請出扵寺丞宋景年見周益公必¶
大奏議¶
愧郯録卷第一¶
<pb:KR3j0124_SBCK_001-18b>¶
