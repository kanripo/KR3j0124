# -*- mode: mandoku-view -*-
#+TITLE: 愧郯錄
#+DATE: 2015-09-23 10:13:00
#+PROPERTY: LASTPB  <md:KR3j0124_SBCK_009-1a>
#+PROPERTY: JUAN 10

<md:KR3j0124_SBCK_010-1a>¶愧郯錄卷九


<pb:KR3j0124_WYG_010-1a>
欽定四庫全書
　愧郯錄卷十(五則/)¶　　　　　宋　岳珂¶　撰
　　　人品明證¶
官品名意之訛珂嘗書之然以九品爲人品¶之别而非
官品則未有的據也及考之晉書¶衛瓘鄧攸二傳事特
較明蓋當時去魏未遠¶名未大訛意猶可識耳故洊書
之以終前論¶焉瓘之傳曰瓘以魏立九品是權時之制
非¶經通之道宜復古鄉舉里選與太尉汝南王<md:KR3j0124_SBCK_010-1b>¶亮等上
<pb:KR3j0124_WYG_010-1b>
疏曰昔聖王崇賢舉善而教用使朝¶廷德讓野無邪行
誠以閭伍之政足以相檢¶詢事考言必得其善人知名
不可虛求故還¶修其身是以崇賢而俗益穆黜惡而行
彌篤¶斯則鄉舉里選者先王之令典也自兹以降¶此法
陵遲魏氏承顛覆之運起喪亂之後人¶士流移考詳無
地故立九品之制粗具一時¶選用之本耳其始造也鄉
邑清議不拘爵位¶褒貶所加足爲勸勵猶有鄉論餘風
中間漸<md:KR3j0124_SBCK_010-2a>¶染遂計資定品使天下觀望唯以居位爲貴¶人
<pb:KR3j0124_WYG_010-2a>
弃德而忽道業爭多少於錐刀之末傷損¶風俗其弊不
細今九域同規大化方始臣等¶以爲宜皆蕩除末法一
擬古制以土㫁定自¶公卿以下皆以所居爲正無復懸
客遠屬異¶土者如此則同鄉隣伍皆爲邑里郡縣之宰¶
即以居長盡除中正九品之制使舉善進才¶各由鄉論
然則下敬其上人安其教俗與政¶俱清化與法並濟人
知善否之教不在交㳺<md:KR3j0124_SBCK_010-2b>¶即華競自息各求於已矣今除
九品則宜準¶古制使朝臣共相舉任於出才之路既博
<pb:KR3j0124_WYG_010-2b>
且¶可以厲進賢之公心覈在位之明闇誠令典¶也武帝
善之而卒不能改考其言始也清議¶不拘爵位褒貶足
爲勸勵中間計資定品惟¶以居位爲貴則品之爲制乃
逆設以待某品¶之人其㫁可知也然猶未有見於遷陟
表表¶可驗者還考攸之傳曰攸舉灼然二品爲呉¶王文
學歴太子洗馬次歴東海王參軍爲世<md:KR3j0124_SBCK_010-3a>¶子文學吏部郎
東中郎將長史河東太守珂¶按杜佑通典及沈約宋書
具列品制惟世子¶文學無之如王國文學六品也洗馬
<pb:KR3j0124_WYG_010-3a>
王國參¶軍皆七品也吏部郎六品也中郎長史七品¶也
太守五品也皆不合二品之目宋書志所¶載九品明指
言晉江右所定攸先爲六品一¶轉之爲洗馬反在第七
則攸雖舉二品其遷¶陟則隨時繫乎上命尤顯顯矣所
謂二品者¶蓋言其人才灼然合在此品定於郡中正之<md:KR3j0124_SBCK_010-3b>¶口以俟上之採擇而已又南史陳暄傳曰暄¶以落魄不
爲中正所品久不得調陳去魏逾¶遠矣官品久訛矣而
暄傳若此是其制猶未¶泯豈不益大可信歟
<pb:KR3j0124_WYG_010-3b>
　　　改易職事官名稱¶
近制職事官或犯所授者家諱每得改它官¶皆一時制
宜參用舊官制間有特免入銜者¶珂嘗攷㑹要頗似不
然熙寧十年十月¶十三日新知荆南府提舉本路兵馬
巡檢公<md:KR3j0124_SBCK_010-4a>¶事呉中復言銜内舉字犯先諱乞改提轄中書¶
奏請批依神宗忽降奎札曰朝廷¶官稱避守臣私諱於
義未安宜不行其後¶宣和四年九月二十五日臣寮言
近者馬向爲¶開封府工曹掾自陳父名開乞避而本府
<pb:KR3j0124_WYG_010-4a>
乃¶奏乞銜内不書府名有違熙寜親札指揮¶詔别與差
遣即二事而觀之則典故初未之¶許也及慱考國史呉
延祚爲樞密使慕容¶廷釗爲殿前都㸃檢當拜同平章
事並以父<md:KR3j0124_SBCK_010-4b>¶諱改同二品國初雖存此官制僅止一再¶見
幾於特創徐處仁爲資政殿學士知青州¶以祖諱改除
端明它如此比者不一蓋開國¶勲臣上所優禮不容以
常法論而避高就¶下不易官稱令甲所許又與前制不
同云
<pb:KR3j0124_WYG_010-4b>
　　　李文簡奏藁¶
避諱贈官之制改易官稱之令珂屢書之及¶得李文簡
燾巽巖集其載當時乞用元豐¶以前官制加贈奏藁於
故事特詳備用剟錄<md:KR3j0124_SBCK_010-5a>¶以參所聞燾之奏云臣聞事君猶
事父也心¶有所懐而不敢盡言則爲隠蓋臣子之大戒¶
莫重於隠言之可聴與否實爲君父所擇雖¶不應言而
言固獲罪矣不猶愈於匿情以犯¶大戒乎臣用是輒冒
昧一言恭惟祖宗因¶前代之制而增修之凡大禮既成
<pb:KR3j0124_WYG_010-5a>
官自升¶朝以上皆得追榮其父母此國家之彌文¶至恩
也臣父某故贈左朝奉大夫緣臣誤通¶朝籍再贈官至
左朝議大夫今次大禮又當<md:KR3j0124_SBCK_010-5b>¶贈中奉大夫寒儒門戸得
此固足以賁飾泉¶壤誇嫮鄉邑其榮多矣而又奚言獨
臣私義¶有所不安不得不自言者所贈父官適同父¶諱
儻拜君賜若固有之則恐於冒榮之律¶疑若相犯兼晉
江統嘗論身與官職同名當¶改選故事簡冊具存勢不
容黙須至呈露乞¶朝廷特賜參酌處分雖以不應言而
<pb:KR3j0124_WYG_010-5b>
獲罪亦¶所甘心也據律諸府號官稱犯祖父名冒榮¶居
之者徒一年雍熙二年有詔凡除官<md:KR3j0124_SBCK_010-6a>¶内有家諱者三省
御史臺五品文班四品以¶上許用式奏改餘皆不許及
嘉祐六年翰¶林學士賈黯知審官院時大理寺丞雷宋
臣¶除太子中舍以父名顯忠乞避朝廷許之¶黯謂宋臣
不當避嫌名朝廷既許宋臣若¶後有如此而不避則可
坐以冒榮之律因言¶自雍熙以來或小官許改或大臣
不許或¶雖二名嫌名而許避或正犯單諱而不許前¶後
<pb:KR3j0124_WYG_010-6a>
許與不許繫於臨時蓋由未嘗稽詳禮律<md:KR3j0124_SBCK_010-6b>¶立爲永制約
雍熙詔書自某品以上凡¶除官若犯父祖名諱有奏陳
者先下有司定¶若當避則聽改餘不在此限於是下太
常禮¶院大理寺同議禮院大理寺言父祖之名子¶孫所
不忍道不繫官品之高下並當迴避乃¶詔凡府號官稱
犯祖父名而非嫌名及二名¶者不以官品高下並聽迴
避其後韓絳除樞¶密副使自言樞字與祖名下一字同
乞避免¶而不許事在治平四年蓋遵嘉祐之詔<md:KR3j0124_SBCK_010-7a>¶也熙寧
<pb:KR3j0124_WYG_010-6b>
八年宋敏求提舉萬壽觀敏求父¶名綬自言壽字犯父
嫌名詔改醴泉觀則¶嘉祐之詔復不行矣及呉中復知
荆南兼提¶舉荆湖北路兵馬中復父名舉乞改稱提轄¶
詔以朝廷官稱不當避守臣私諱遂不許¶自熙寧以來
訖于近年亦有許改者既許¶改則不繫官品之高下嘉
祐詔書理宜講¶明以崇孝治然臣前所陳者皆指身所
居官¶犯父祖諱初不及贈祖父官與父祖諱同者<md:KR3j0124_SBCK_010-7b>¶蓋偶
無其事諸儒未暇討論故闕如也臣今¶敢援晉江統所
<pb:KR3j0124_WYG_010-7a>
議乞下禮官議之按晉書及¶通典載江統言臺選統叔
父春爲宜春令與¶縣同名故事父祖與職同名皆得改
選而未¶有身與官職同名改選之例統以爲凡改選¶者
蓋爲臣子開地不爲父祖之身而身名所¶加亦施於臣
子凡佐史朝夕必稱厥官儻指¶實而語則觸尊官諱違
背禮經或詭詞迴避¶則以私廢公干繫成憲若受寵朝
廷出身宰<md:KR3j0124_SBCK_010-8a>¶牧而佐史不得表其官稱子孫不得言其位¶
號上嚴君父下爲臣子體例不通茍易私名¶以避官職
<pb:KR3j0124_WYG_010-7b>
則又非春秋不奪人親之義統以¶爲身名與官職同者
宜與觸父祖名爲比體¶例既通義斯允當武帝許之臣
今所言實與¶此相類且身名與官職同者猶許改授若
贈¶父官職乃觸父諱比江統所謂佐史不得表¶其官稱
子孫不得言其位號者不愈重乎今¶一命以上身所授
官有觸父祖諱者於法<md:KR3j0124_SBCK_010-8b>¶皆許寄理但授以次官父祖當
贈官而所贈¶官有觸父祖之諱者亦准此法然寄理之
法¶施於贈官則已似不通蓋所謂寄理者特不¶稱呼耳
<pb:KR3j0124_WYG_010-8a>
雖辭其名猶享其實今贈官專以位¶號爲榮顧使其家
人不得稱呼豈朝廷加¶惠臣子榮奬孝治之意乎况法
所謂贈官觸¶父祖諱者實指受所贈官之父母非謂身
贈¶父官自觸父諱者也蓋贈父祖官觸父祖之¶父祖諱
其當得贈官之父祖宜有所避順死<md:KR3j0124_SBCK_010-9a>¶者孝心雖寄理可
也身贈父官自觸父諱父¶何所避亦使寄理凡禮固起
於義縁是起禮¶於義滋亦不通兼詳朝廷創法特許寄
理¶初不爲身贈父官自觸父諱者設也身贈父¶官自觸
<pb:KR3j0124_WYG_010-8b>
父諱則江統所云爲臣子開地之論¶因旁捜類長曲而
通之有難臣者曰諱非古¶也爰自周始當時作詩書者
亦未嘗以昌發¶爲諱人君猶然况人臣乎臣謹答之曰
事固¶當師古古未始有而今則有之其可不酌古<md:KR3j0124_SBCK_010-9b>¶之道
以御今之有且名諱之式上下通行非¶一世矣獨於身
贈父官而自觸父諱偶未涉¶歴故莫有以爲言臣實自
履兹事其可不表¶而出之使知禮者考求其説因以備
國家¶之彌文廣祖宗之至恩乎難臣者又曰如¶是則使
<pb:KR3j0124_WYG_010-9a>
朝廷曷爲而可臣謹答之曰臣所¶以敢昧死自言者政
有望於朝廷使知禮¶者考求其説也其敢必乎然臣有
區區之愚¶不自知其僣妄敢私布之臣謹按今朝請大<md:KR3j0124_SBCK_010-10a>¶夫在未改官制以前實爲前行郎中吏部司¶封司勲考
功職方駕部皆前行也據職官志¶前行郎中有出身則
轉太常少卿無出身則¶轉司農少卿既改官制太常光
祿衛尉司農¶少卿皆爲朝議大夫據職官志太常少卿
舊¶轉光祿卿既改官制則光祿實中散大夫¶元祐三年
<pb:KR3j0124_WYG_010-9b>
中散大夫分左右有出身人轉左¶中散大夫大觀二年
除去左右字特贈中¶奉大夫以代左中散大夫今中奉
大夫其實<md:KR3j0124_SBCK_010-10b>¶未改官制以前光祿卿也中奉大夫今轉中¶
大夫中大夫未改官制以前實爲祕書監祕¶書監舊轉
左右諌議大夫今爲太中大夫竊¶伏自念臣不肖茍未
先狗馬填溝壑且免于¶罪疾常獲備官使幸而遇天子
有事于郊¶明堂之嵗錫福遍九地之下則臣父始得贈¶
官以祖宗故事言之凡三嵗一舉大禮自¶中奉大夫至
<pb:KR3j0124_WYG_010-10a>
太中大夫累三官率九嵗乃得¶之幸得之而位號卒不
可以稱呼雖朝廷<md:KR3j0124_SBCK_010-11a>¶之彌文至恩不容以臣一人之故輒
議損益¶而臣私義誠有所不安惟明主盡人之情¶亦所
宜憐也自改官制卿監諫議皆爲職事¶官固不當以爲
贈官然天下郡邑薦紳門戸¶固有以舊官制爲稱呼未
嘗改者蓋事匪前¶代命由列聖於職制祿秩初無與焉
特借其¶名耳傳所謂道並行而不相悖者殆指此類¶故
臣愚以爲若朝廷特推異恩不限官品¶高下令有司於
<pb:KR3j0124_WYG_010-10b>
新舊官制稍加斟酌使天下<md:KR3j0124_SBCK_010-11b>¶當贈官者茍觸父祖本諱
亦聽改授如晉王¶舒除㑹稽内史及建隆初慕容延釗
除中¶書門下二品體例或取今寄理字加舊官制¶上暫
聽稱呼以極人子孝敬之義自我作古¶昭示無竆顧不
美歟是臣所願而非臣所敢¶望也不應言而言罪當萬
死惟陛下裁察¶貼黄曰檢准尚書司封令諸應封贈與
祖父¶名相犯者即贈以次官契勘上條止爲所合¶封贈
父母妻官稱犯父母妻之父祖名即與<md:KR3j0124_SBCK_010-12a>¶身贈父官所贈
<pb:KR3j0124_WYG_010-11a>
官自犯父名不同難以准上¶條施行須至乞陳參酌珂
按晉書通典江統¶之言專以佐史朝夕之稱爲疑要非
贈典之¶比雍熙嘉祐之制雖在珂所書呉中復¶事之前
然熙寧實衝改前詔宣和馬向¶之命又申之也雖或行
或尼而續無明文若¶夫加寄理字則參預壁蓋以爲非
故常矣今¶司封定制以天下之大豈無名諱犯官稱者¶
迄不知其何所据依而爲之折衷也<md:KR3j0124_SBCK_010-12b>¶　　　同二品
<pb:KR3j0124_WYG_010-11b>
國初呉廷祚慕容延釗以父諱章當爲使相¶不帶平章
事並拜同中書門下二品珂前於改¶易職事官名稱中
見之按唐㑹要是名始於¶李勣貞觀十七年正月勣除
太子詹事爲同¶中書門下三品則名之縁起必因於唐
而二¶品之號則復加一等矣似非故事也考之蘇¶氏駮
有曰同中書門下三品是李勣除太子¶詹事創有此號
原夫立號之意以侍中中書<md:KR3j0124_SBCK_010-13a>¶令是中書門下正三品官
而令同者以本官¶品卑恐位望及雜壓不等故立此號
<pb:KR3j0124_WYG_010-12a>
與之同¶等也勣至二十三年七月遷開府儀同三司¶八
月又改尚書左僕射並同中書門下三品¶且開府是
從一品僕射是從二品又令同者¶豈不與立號之意乖
乎謹按後漢殤帝以鄧¶隲爲車騎將軍儀同三司觀其
創置之意亦¶以上企三公也可以爲證矣永隆二年閏
七¶月崔知温薛元超除中書令並云同中書門<md:KR3j0124_SBCK_010-13b>¶下三品
又大乖也詳蘇氏之説則本朝所¶以進爲二品當不爲
無意及觀五代㑹要長¶興四年九月勑馮贇有經邦之
<pb:KR3j0124_WYG_010-12b>
茂業宜進位¶於公台但縁平章事犯其父名不欲斥其
家¶諱可改同平章事爲同中書門下二品則二¶品之名
肇見於此國朝蓋襲而用之爲無¶疑矣然宰相稱謂以
一人之私而易之後唐¶之典章不幾於輕明宗長興迄
於是年繼之¶者一用此官名或惟改贇官稱皆不可攷
歐<md:KR3j0124_SBCK_010-14a>¶陽文忠脩本紀至十月庚申始書贇爲樞密¶使無二
品事唐書勣初除在四月己丑拜儀¶同在六月癸巳僕
射在九月乙夘皆與㑹要¶不同特以其可與他官稱改
<pb:KR3j0124_WYG_010-13a>
易者互見而叅¶取故詳著之¶
　　　打子
呉¶仁傑鹽石新論甲編曰程氏演蕃¶露今衛士扈駕清
道者名爲等子誤矣東方¶朔傳夏育爲鼎官顔師古云
鼎官<md:KR3j0124_SBCK_010-14b>¶今殿前舉鼎者<md:KR3j0124_SBCK_010-15a>¶然則當爲鼎子也仁傑按魏典韋
傳謂等人曰虜來十步乃白之等人曰十步矣洪翰林
云等人猶候人蓋軍制也等子之名疑起於此今郡縣
虞候聽子之名亦起於軍制李衛公兵法曰諸軍營各
<pb:KR3j0124_WYG_010-13b>
量置虞候子使排比行軍次第又曰至夜每陣¶前百步
外各著聽子五人一更一替以聽不虞今令文聽字加
广非也珂嘗讀歐陽文忠脩歸田錄今世<md:KR3j0124_SBCK_010-15b>¶俗言語之訛
而舉世君子小人皆同其繆者惟¶打字爾(闕/)
　
　
　
　
