# -*- mode: mandoku-view; -*-
#+TITLE: 愧郯錄
#+DATE: 2015-09-12 00:24:32.982559
#+PROPERTY: ID KR3j0124
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 7
#+PROPERTY: FILE SB07n0618-007愧郯錄-卷七.
<pb:KR3j0124_SBCK_007-1a>¶
愧郯録卷第七(二則)¶
　　　　　　　相　臺　岳　珂¶
　　　　官品名意之訛¶
淳熈官品令自太師而下至翰林醫學列爲¶
九品皆有正從蓋見行之制故著令所載凡¶
叙䕃儀制罪贖不以髙下槩謂之品官珂甞¶
泝源而求所始本魏延康元年二月尚書陳¶
群以天朝選用不盡人才始立九品官人之¶
法州郡皆置中正以定其選擇以州郡之賢¶
<pb:KR3j0124_SBCK_007-1b>¶
有識鑒者爲之區别人物第其髙下則其&KR0004;¶
立品似非品秩也乃人品耳而通典載魏官¶
自黃&KR0207;大將軍至諸州郡防門明列品第則¶
是肇端自魏已循而訛矣是時魏未受禪蓋¶
亦漢法也然珂甞考之後趙而得名之所以¶
訛考之梁而得意之所以訛後趙王勒二年¶
使張賔領選&KR0004;定五品後更定九品命公卿¶
及州郡歳舉秀才至孝廉清賢良直言武勇¶
之士各一人&KR0004;用五而後以九則是更魏而¶
<pb:KR3j0124_SBCK_007-2a>¶
晉品數猶未定也通典可疑矣宋書九品謂¶
晉江右所定則懷愍以前尚無之通典乃若¶
是其較且明豈當時循陳群之法謂某品人¶
則可登某品所謂品者逆設以待其人而已¶
非謂官品也益逺益訛遂爲官秩之定論耶¶
此殆名訛之所以始也梁定班法與品互用¶
而著其&KR0003;曰十八班皆有清濁自十二班以¶
上並詔授表啓不稱姓從十一班至九班禮¶
數復爲一等又流外有七班寒微者爲之從¶
<pb:KR3j0124_SBCK_007-2b>¶
此班者方得進登第一班梁承齊後者也品¶
秩乆定矣而蔡法度之所定决非肇始而所¶
以寓禮數者不附於品而别之以班則班蓋¶
梁之所自立謂一代之制不可以虚耳意自¶
齊而上班之未有則禮數亦附於品則品蓋¶
爲禮文之節耳此殆意之所以訛也詳考梁¶
班品法天監&KR0004;武帝命尚書刪定郎濟陽蔡¶
法度定令爲九品秩定帝於品下注一品秩¶
　萬石第二第三爲中二千石第四第五爲¶
<pb:KR3j0124_SBCK_007-3a>¶
二千石隋百官志梁天監七年革選徐勉爲¶
吏部尚書定爲十八班以班多者爲貴同班¶
者則以居下者爲劣則品蓋非梁所專用而¶
易以爲班矣謂班以選事而設則丞相太宰¶
太傅太保大司馬大將軍太尉司徒司空爲¶
第十八班初不&KR0028;選法通典謂品制不廢疑¶
若相須而成將軍釐定百二十五號爲二十¶
四班其不登二品應須軍號者凡十四號别¶
爲八班施於外國者又有百九號亦爲十品¶
<pb:KR3j0124_SBCK_007-3b>¶
二十四班班制之多乃如此則不假於品矣¶
而莫知其徒爲禮秩之别也陳承梁後乃定¶
相國丞相太宰太傅太保大司馬大將軍太¶
尉司徒司空開府儀同三司巴陵汝隂二王¶
後尚書令品爲第一自此以下昈列爲九正¶
合今制而不分正從逆而求之晉宋南齊亦¶
莫不然則皆承魏訛其益可信也此裂於齊¶
事遵元魏而品從之名著焉是官之有品自¶
曹魏始品之有從乃自元魏始及考其&KR0004;不¶
<pb:KR3j0124_SBCK_007-4a>¶
特正從也而每品正從復分上中下焉蓋一¶
品之間析而六矣此髙祖太和之制也及二¶
十三年髙祖復次職令而丗宗&KR0004;班行之三¶
師二大乃不入品其四品以下正從又分爲¶
上下階猶析而四也北齊蓋因之耳至於魏¶
之列品顧猶曰第幾品從幾品而未目爲正¶
從齊始别之逮隋而曰正曰從截然而不可¶
紊矣還攷梁制品尚寡故自九而一乃極於¶
丞相班尚繁故自一而十八亦極於丞相班¶
<pb:KR3j0124_SBCK_007-4b>¶
多者品貴品少者班尊二者相爲用而貴賤¶
等差於此參見而互明班止於梁隨即廢矣¶
祖宗朝遷轉名曹皆各有流品　元豐後來¶
始以&KR0009;禄無他名遂爾相混然禮數之異率¶
繫一時官守元未甞以品秩爲别此則言官¶
制者之未甞講明也然則陳羣之始本非始¶
言人品者則當設逆待之法故循而見於魏¶
官品之訛曹魏之訛亦非訛定禮秩者固當¶
附設官之目故參而見於梁班法之用不考¶
<pb:KR3j0124_SBCK_007-5a>¶
於羣無以知其名不考於梁無以知其意在¶
今日名訛於魏意訛於梁而品不復爲輕重¶
盍亦反其本哉唐開元二十五年定制自正¶
四品至九品猶有上下階蓋隋煬暫廢之規¶
至此復見本朝乃盡合之也¶
　　　　散階勲官寄禄功臣撿校試銜¶
本朝國史職官志七載敘階之法曰開府儀¶
同三司至將仕郎爲文散官驃騎大將軍至¶
陪戎副尉爲武散官并二十九等如舊而注¶
<pb:KR3j0124_SBCK_007-5b>¶
其下曰太平興國元年改正議大夫爲正奉¶
大夫朝議郎爲朝奉郎承議郎爲承直郎奉¶
議郎爲奉直郎宣議郎爲宣奉郎又載勳官¶
曰自上柱國至武騎尉凡十二等如舊制又¶
載功臣曰功臣者唐開元中號萬騎曰唐元¶
功臣代宗時有寶應功臣徳宗時有奉天定¶
難元&KR0025;功臣之號僖昭時將相多加功臣羙¶
名五代寖增其制皇朝因之凡宣制而授者¶
多賜焉叅知政事樞密副使及剌史以上階¶
<pb:KR3j0124_SBCK_007-6a>¶
勲髙者亦或賜之中書樞密則有推誠協謀¶
同徳佐理之名親王則崇仁保運餘官則推¶
誠保徳翊戴掌兵則忠果雄勇宣力外臣則¶
純誠順化宰相初加即六字餘並四字其罷¶
則加二字又有守正忠亮保順宣徳忠正佐¶
運保節宣忠亮節之號文武迭用焉中書樞¶
密所賜名若罷免或岀鎮則改之其他若班¶
直將士禁軍别校則賜拱衛翊聖之號遇恩¶
加但其名不過兩字而注其下曰又有保順¶
<pb:KR3j0124_SBCK_007-6b>¶
忠勇拱衛護聖奉慶果毅肅衛之號又載檢¶
校官曰檢校兼試官之制檢校官則三師三¶
公左右僕射六尚書左右散騎常侍侍太子¶
賔客國子祭酒大卿監少監諸行郎中貟外¶
郎兼官則御史大夫中丞侍御史殿中侍御¶
史監察御史試秩則大理司直評事秘書監¶
校書郎凡武官内職軍職及刺史以上皆有¶
檢校官兼官内殿崇班初授則檢校祭酒兼¶
御史大夫三班及吏職蕃官諸軍副都頭加¶
<pb:KR3j0124_SBCK_007-7a>¶
恩初授檢校太子賔客兼監察御史自此累¶
加焉而注其下曰朝軍指揮使止於司徒軍¶
頭指揮使忠佐馬歩都軍頭止於司空軍班¶
都虞候忠佐副都軍頭以上止於左右僕射¶
諸軍指揮使止於吏部尚書其官止若遇恩¶
則或加階爵功臣又申之曰幕職&KR0004;授則試¶
校書郎再任如至兩使推官則試大理評事¶
書記支使防禦團練使判官以上試大理司¶
直評事又加則兼監察御史亦有至檢校貟¶
<pb:KR3j0124_SBCK_007-7b>¶
外郎以上者行軍　使皆檢校貟外郎以上¶
朝官階勲髙遇恩亦有加檢校官郎中則卿¶
監少監貟外則郎中太常博士以下則貟外¶
郎並無兼官其解試大理評事校書郎正字¶
寺監主簿助教者謂之試銜有選集同出身¶
例珂按如舊制者蓋謂如唐制也　太平之¶
改官名蓋以　熈陵&KR0004;即位未改舊名因避¶
諱而然也是時正以職事官爲官名如吏部¶
尚書至于職官令録皆虚名也而不得實涖¶
<pb:KR3j0124_SBCK_007-8a>¶
其事以知判官爲職事如判尚書都省至于¶
權知某州縣皆實職也而不&KR0028;所帶之官以¶
階爲恩以勲爲品以爵邑功臣爲假寵以檢¶
校試官爲帶銜故　咸平四年左司諌知制¶
誥楊億轉對　上䟽有曰勲散之設名品實¶
繁朝散銀青猶&KR0028;命服護軍柱國全是虚名¶
欲乞自今常參官勲散俱至五品者許封贈¶
官階勲俱至三品者許立㦸又五等之爵施¶
之于今雖有啓封之稱曽無胙土之實苴茅¶
<pb:KR3j0124_SBCK_007-8b>¶
廷社固不可以遂行翼子詒孫亦足稽於舊¶
典欲乞内外官封至伯子男者許䕃子至公¶
侯者䕃孫國公者許嫡子嫡孫一人襲封又¶
當今功臣之稱始於徳宗幸奉天扈蹕將士¶
並加奉天定難功臣之號因一時之賞典爲¶
萬丗之通規近歳以來將相大臣加至十餘¶
字者尤非經據不可遵行所宜削除以明憲¶
度可以見當時士大夫之厭於虚名者矣然¶
祖宗承隋唐末流襲爲定例故不見其用而¶
<pb:KR3j0124_SBCK_007-9a>¶
惟見其冗若其剏始之&KR0004;磨鈍之具不窮於¶
一偏要亦自有深意何以言之自　元豐定¶
官制歸階官於&KR0009;禄還職守於百司盡削功¶
臣略餘檢校試官俱罷爵邑僅存繼自　政¶
和而來又&KR0162;勲轉之令則　朝廷之上所以¶
褒功賞能貤恩馭幸者惟階職官守而巳¶
祖宗存此名也雖以例轉或以赦遷而猶間¶
繫服色之重輕資序之深淺封䕃之厚薄&KR0004;¶
未盡&KR0162;之也且階官至貟外郎則可以任子¶
<pb:KR3j0124_SBCK_007-9b>¶
庶官帶貼職則不限隔郊至於郎曹寺監侍¶
從宰執截截乎有恩數品秩之異然則所用¶
者皆實賞也檢校之略餘者惟武階有六等¶
多不盡轉間又徑自旄&KR0207;陞尉府亦幾於無¶
爵邑實封雖不改舊而惟遇　郊霈有司按¶
格法定封及宰執&KR0004;除循故事謂之加恩耳¶
亦不以爲賞也虚名旣偏廢而吏勞不可不¶
酬惟其不可不酬故官賞不得不濫惟其不¶
得不濫故貼職不甚貴重銓選奏&KR0024;益袢揆¶
<pb:KR3j0124_SBCK_007-10a>¶
今擥昔在　本朝厭之猶之可也其在隋唐¶
其可以虛名厭之哉珂又按階散勲官在前¶
丗合於一至唐則析而爲二階勲功臣檢校¶
在唐析於四而　本朝則合於一其用與不¶
用實寓見於是自宋齊梁陳後魏北齊以來¶
諸九品官皆以將軍爲品秩謂之加戎號此¶
正如　國&KR0004;軍制皆以御史爲品秩謂之加¶
憲銜也梁制雖親王起家未加將軍不開府¶
不置佐史官可以見一時以此號爲重然其¶
<pb:KR3j0124_SBCK_007-10b>¶
實未甞將屯亦虚名耳隋旣受命髙祖採後¶
周之制置上柱國柱國上大將軍大將軍上¶
開府儀同三司開府儀同三司上儀同三司¶
儀同三司大都督帥都督都督揔十一等以¶
酬勤勞又有特進左右光禄大夫金紫光禄¶
大夫銀青光禄大夫朝議大夫朝散大夫並¶
爲散官以加文武官之德聲者並不理事又¶
有翊軍等四十三號將軍品凡十六等爲散¶
號將軍以加檢校居曹有職務者爲執事官¶
<pb:KR3j0124_SBCK_007-11a>¶
無職務者爲散官戎上柱國已下爲散實官¶
軍爲散號官諸省及左右衛武候餘左右監¶
門府爲内官自餘爲外官散官之名肇見於¶
是還考漢制光禄大夫太中大夫郎議郎中¶
郎侍郎郎中皆無貟多至數十人特進奉朝¶
請亦皆無職守優游禄秩則官之有散自漢¶
已有之矣然當時之仕于朝者不任以事則¶
置之散正如今日宫觀設官之比未有以職¶
爲實以散爲號如後丗者也故成都侯王商¶
<pb:KR3j0124_SBCK_007-11b>¶
以特進領城門兵置幕府得舉吏是正如今¶
日兼官不可以官稱爲比梁制左右光禄金¶
紫光禄太中中散等大夫並無貟以養老疾¶
遡而考之魏晉宋齊元魏下而考之陳北齊¶
後周隋亦莫不有之參見於九品十八班之¶
間元魏&KR0004;又甞置散官五等其品第五至第¶
九百官有闕則取於其中以&KR0024;之蓋皆以儲¶
才待須而亦與諸職事官均其勞佚也逮隋¶
開皇六年始置六品以下散　八郎爲正階¶
<pb:KR3j0124_SBCK_007-12a>¶
八尉爲從階正六品上爲朝議郎下爲武&KR0016;¶
尉從六品上爲通議郎下爲屯&KR0016;尉正七品¶
上爲朝請郎下爲驍&KR0016;尉從七品上爲朝散¶
郎下爲游&KR0016;尉正八品上爲給事郎下爲飛¶
&KR0016;尉從八品上爲承奉郎下爲旅&KR0016;尉正九¶
品上爲儒林郎下爲雲&KR0016;尉從九品上爲文¶
林郎下爲羽&KR0016;尉準前所置散官見於諸品¶
者上柱國爲從一品柱國特進左右光禄大¶
夫爲正二品上大將軍金紫爲從二品大將¶
<pb:KR3j0124_SBCK_007-12b>¶
軍銀青爲正三品上開府朝議爲從三品開¶
府朝散爲正四品上儀同爲從四品儀同爲¶
正五品大都督爲正六品帥都督爲從六品¶
都督爲正七品通而觀之則九品之内皆有¶
散官以酬勞矣惟正一品虚而不置所以章¶
其貴也&KR0774;帝嗣位多所改更先罷特進次罷¶
十一等酬勞官八郎八尉四十三號將軍并¶
省朝議大夫置九大夫八尉自一品至九品¶
别有其制其九大夫從一品曰光禄正二品¶
<pb:KR3j0124_SBCK_007-13a>¶
曰左光禄從二品曰右光禄正三品曰金紫¶
從三品曰銀青正四品曰正議從四品曰通¶
議正五品曰朝請從五品曰朝散其八尉正¶
六品曰建節從六品曰奮武正七品曰宣惠¶
從七品曰綏徳正八品曰懷仁從八品曰守¶
義正九品曰奉議從九品曰立信繼雖復儒¶
林郎文林郎列之七品八品正乃&KR0032;秘書省¶
置二十人若三十人專以明經待問撰録文¶
史爲職又若職事官無與於散階也尋又置¶
<pb:KR3j0124_SBCK_007-13b>¶
散&KR0016;郎二十人爲從五品承議通直郎各三¶
十人爲正從六品宣德宣義郎各四十人爲¶
正從七品徴事將仕郎各五十人爲正從八¶
品常從奉信郎各五十人爲正從九品是爲¶
正貟並得禄當品又各有散貟郎無禄隨又¶
改常從爲登仕奉信爲散從自散&KR0016;而下皆¶
主出使量事大小據品以發之則正如　國¶
&KR0004;九品京朝官皆在　京師其罷職者歸本班¶
守本官其出使者知某州轉運某路之制耳¶
<pb:KR3j0124_SBCK_007-14a>¶
尚書省六曹皆置承務郎一人同貟外郎之¶
職乃正與今尚書郎等又非散號如限貟以¶
設散官使其別有所授决知其必不復徒帶¶
以爲美觀也而唐乃析之郎大夫之秩光禄¶
中散之養疾儒林文林之待問一歸之於文¶
散散號將軍參取雜置益以校尉一歸之於¶
武散柱國等號本以酬勞武&KR0016;諸稱並同郎¶
位一歸之於勲官則階散也勲官也唐雖因¶
隋而所用未甞因隋有職者改爲虚名徒名¶
<pb:KR3j0124_SBCK_007-14b>¶
者置在兼秩是所謂前丗合於一而唐則析¶
爲二史大奈與髙祖興太原飲馬泉之戰以¶
多授光禄大夫階李晟以復復元勲立功時¶
諸子未官宰相以聞即日詔子愿爲上柱國¶
故事柱國門列㦸遂父子皆賜杜淹正觀中¶
檢校吏部尚書再加檢校侍中代宗以射生¶
軍清難而有寶應之稱德宗以涇軍煽逆而¶
有定難之號後隨事而賜亦無定名故唐之¶
有功者或叙階或賜勲或加以檢校或寵以¶
<pb:KR3j0124_SBCK_007-15a>¶
名號皆上之人有以寓一時之微權而&KR0004;無¶
階升必致之道四者並用而又申之以封爵¶
重之以實封馭貴馭冨又雜取而輔之在¶
祖宗朝若功臣之名猶有官不當賜而　特¶
賜者如　開寶之於王明　太平興國之於¶
杜彦鈞陳信從郝正　大中祥符之於王承¶
美　天禧之於向漢通　&KR0047;渡以後　髙皇¶
舉乆廢之典以寵二三大將其他則不多見¶
也每一遇郊官至某則加功臣若干字酬勲¶
<pb:KR3j0124_SBCK_007-15b>¶
若干級進階若干等徹國若干户並舉而予¶
之故丗但以爲煩而不見其用是所謂唐析¶
於四而　本朝則合於一旣合矣而不能分¶
此所以發　神宗皇帝之獨斷一舉而盡去¶
之也　政和罷勲官徒以太平之丗不欲用¶
議易之而未暇　孝宗淳熈間　廷䇿多士¶
發爲　清問有意復之而未能誠使無並用¶
之術祖已成之例一歸之有司則雖無復可¶
也因虚以濟實即名以輔治一歸之　君上¶
<pb:KR3j0124_SBCK_007-16a>¶
則雖盡復之亦可也丗之議者多以其名之¶
混淆未易别白故表而著之以俟觀者擇焉¶
又按光禄在晉已分左右魏舒甞加右光禄¶
大夫而西漢之&KR0004;無印綬秩止比六百石東¶
漢已秩二千石法固應銀章青綬至晉始有¶
加金紫者李憙嵇紹吳隱之輩是也憙傳又¶
載泰始全詔其因光禄之號改假金紫正當¶
是事始然未甞入銜故南齊任遐有乞一片¶
金之請還考宋&KR0004;乃甞贈臧儁爲金紫光禄¶
<pb:KR3j0124_SBCK_007-16b>¶
已連稱謂元魏何時乃亦有之而又以銀青¶
入銜遂煥然析爲二官矣梁制金紫光禄次¶
左右光禄光禄次金紫所謂光禄者蓋銀青¶
如舊制是以不重出耳元魏亦叙左右光禄¶
於金紫銀青之上齊承魏制陳因梁法後周¶
於金紫銀青又各分左右皆在左右光禄之¶
下隋唐而降迄于　本朝叙階之法亦莫不¶
然唐去光禄左右字　元豐定官制乃隮二¶
階之班于光禄之上不知何所爲也其他如¶
<pb:KR3j0124_SBCK_007-17a>¶
朝議置大夫而廢郎躐朝請於通直下宣徳¶
於朝散　政和改制又以豋仕將仕爲未仕之¶
官列之文林之下又以郎大夫爲勇爵不用¶
將軍校尉等官皆與唐制不合云¶
愧郯録卷第七¶
<pb:KR3j0124_SBCK_007-17b>¶
<pb:KR3j0124_SBCK_007-17b>¶
