# -*- mode: mandoku-view; -*-
#+TITLE: 愧郯錄
#+DATE: 2015-09-12 00:24:32.940482
#+PROPERTY: ID KR3j0124
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB07n0618-006愧郯錄-卷六.
<pb:KR3j0124_SBCK_006-1a>¶
愧郯録卷第六(十二則)¶
　　　　　　　相　臺　岳　珂¶
　　　　寺監簿職守¶
南渡而後官失其守凡寺監主簿率多預尾¶
書與丞鴈行珂爲扈簿日因竊疑所職有常¶
非可越爼盡削文移之繫銜者如故事獨本¶
寺常程文書猶閒占位渉筆先夫人一日見¶
吏呈牘謂珂曰簿不預政此　元豐令文也¶
當謹視官制珂唯謝退而&KR0077;之吏皆拱手不¶
<pb:KR3j0124_SBCK_006-1b>¶
蓋如此　會要亦具書禁令顧今上下習故¶
爲常比比皆是反於其職所謂簿書廼無一¶
可攷是亦重可興嘆也若平日扈寺文移簿¶
固預書而申省與部獨不列簿銜蓋舊制僅¶
存者似頗與邁所見異當時或見諸它官府云¶
　　　　牙魚不可服用¶
近丗　中都闠&KR0437;鬻冠飾者率爲物象螭一¶
角而兩足鳥翼而鴟尾通國服之謂之牙魚¶
珂按典故　元祐二年二月辛丑翰林學士承¶
<pb:KR3j0124_SBCK_006-2a>¶
旨鄧温伯等言奉　詔參考　皇太妃冠服¶
禮令不載亦無故事請參酌裁定其生日節¶
序即請損　皇后三分之一　詔依所定内冠¶
朶用牙魚當時詳定者韓儀公忠彦歐陽棐¶
與焉二公墓誌可考方　泰陵嗣服　欽成¶
以　堯母之貴春秋之&KR0105;當極尊崈徒以¶
宣仁　欽聖萬壽故小詘其禮則其爲　后¶
服亦逼矣今丗恬不以爲恠何耶¶
　　　　眞徽&KR0198;三州¶
<pb:KR3j0124_SBCK_006-2b>¶
敢去固郤乃從殊費頰舌後閱洪文敏邁容¶
齋四筆有曰自　元豐官制行九寺五監各¶
置主簿專以鈎攷簿書爲職它不得預紹聖¶
&KR0004;韓粹彦爲光禄主簿自言今&KR0186;預寺事非¶
先帝意也請如&KR0680;元豐詔書如&KR0680;玉牒修書主¶
簿不預見於王定國雜録予猶及見　紹興¶
中太府寺公狀文移惟卿丞繫銜後來掌故¶
之吏昧於典章遂一切與丞等今百司庶府¶
皆戾官制非特此一事也珂再攷典故　元¶
<pb:KR3j0124_SBCK_006-3a>¶
豐六年七月庚申　詔寺監主簿止是專掌¶
簿書其公事自當丞以下通議施行今取問¶
寺監有令主簿簽書公事處大理寺丞長貳¶
正主簿八貟衞尉寺卿主簿二貟將作監少¶
監丞主簿五貟都水&KR0101;使者丞主簿四貟少¶
府&KR0101;少監丞主簿三貟司農寺少卿丞主簿¶
四貟太常寺丞主簿二貟軍器監少監丞主¶
簿四貟内長貳主簿可並降一官正丞並展¶
磨勘二年各不以去官原則&KR0004;制信必之嚴¶
<pb:KR3j0124_SBCK_006-3b>¶
大中祥符六年五月　詔升建安軍爲眞州¶
宣和三年五月改歙州爲徽州　開禧三年¶
四月改興州爲&KR0198;州六月改順政縣爲略陽¶
縣珂按三州皆&KR0232;名眞州在唐號昭徳郡天¶
寶五載分臨翼郡置乾元元年改州名徽州¶
在唐號利州武徳四年置正觀十一年改州¶
名&KR0198;州在唐號漢陽縣武徳四年分&KR0198;陽郡¶
置州建中二年廢爲縣四年復州名寶暦二¶
年又廢夫眞州&KR0032;劒南道西南之陲也今&KR0232;¶
<pb:KR3j0124_SBCK_006-4a>¶
其名於淮南徽州&KR0032;覊縻州蠻夷之境也今¶
用其名於江東&KR0198;州&KR0032;江南道&KR0198;水之衝也¶
今徙其名於&KR0028;外取儀眞以稱蓋以範鎔¶
三祖玉皇之像而表其瑞反累之僻陋之故¶
名易徽美之號蓋以翦滅方臘篁竹之妖而¶
示其革反同之椎辮之巢穴摭谷水之源蓋¶
以蕩滌逆曦洿瀦之跡而大其戒乃紊之下¶
流之别邑數百載而下方屨之士尚論職方¶
名混而訛地隨以異焉知其無千里之謬乎¶
<pb:KR3j0124_SBCK_006-4b>¶
順政本漢沮縣地攷之寰宇記後魏太武帝¶
嘗到此僑立略陽郡耳今遂即僑寓之名以¶
名縣尤爲失實其&KR0004;更定稱謂要皆未嘗旁¶
攷也州名之所在珂蓋即李吉甫元和郡國¶
圖志樂史太平寰宇記劉昫舊唐史歐陽文¶
忠脩新唐史參書之眞州之置惟元和圖志¶
以爲直州縣名眞符亦謂之直符徽州在新¶
唐史又以爲㣲州且號西利&KR0198;州在寰宇記¶
先紀隋大業&KR0004;嘗建州蓋以&KR0198;水爲名尋改¶
<pb:KR3j0124_SBCK_006-5a>¶
&KR0198;陽郡武德平朱粲分郡置州天寶&KR0004;爲郡¶
大和二年四月廢以其地入鄂州四年又置¶
後復廢入鄂周顯德中置爲漢陽軍舊唐史¶
紀廢郡又以爲太和七年皆差齵不齊餘各¶
互是桑欽水經載&KR0198;水岀武都沮縣東狼谷¶
中又注曰&KR0198;水一名沮水闞駰曰以其&KR0004;岀¶
沮洳然故曰沮水也縣亦受名焉導源南流¶
泉街水注之岀河池東南流入沮縣會于&KR0198;¶
則又今改&KR0198;州名之所據珂攷眞州本以眞¶
<pb:KR3j0124_SBCK_006-5b>¶
符縣得名今洋州自有眞符乃天寶八載開¶
清水谷路復置又因鑿山得玉&KR0125;更名&KR0032;京¶
兆府眞之眞符雖&KR0232;天下縣邑乃多有之節¶
度使章仇兼瓊之置&KR0004;爲直符營在天寶三¶
年後以節度使郭虚已之奏置郡在五年乾¶
元乃因營名而名州自營而名縣自縣而名¶
州雖其理近似然所岀處凡四而三謂之眞¶
惟元和圖志異焉安知其不訛而爲直也洋¶
名之&KR0232;蓋因事起義且在此年後不足以爲¶
<pb:KR3j0124_SBCK_006-6a>¶
惑徽字易訛郡非　中國者名不常見故或¶
有舛西利蓋猶利也唐山南道已有利州其¶
名西利無疑&KR0198;稱隋建固非其地本漢陽縣¶
又與&KR0198;陽郡異謂之析郡之縣以置州則可¶
謂之因郡以易名則非也且徽州之名自¶
崇寧二年正月始　詔廢爲蒔竹縣至　宣¶
和而遽徙其名於它地則尤不可它如此比¶
者尚不一更有竢於詳考焉¶
　　　　國名寓意¶
<pb:KR3j0124_SBCK_006-6b>¶
漢制封侯國雖以郷邑之名爲稱閒有寓媺惡¶
於其閒如&KR0325;頡不義折姦冨民冠軍之號猶存¶
褒貶攷之竇憲傳注冠軍國仍是國名它可知¶
巳　本朝司封之典大國次國小國名有定數¶
者之令式不容創固無復此意珂甞攷　中興¶
㑹要張忠獻浚以　紹興十二年十一月封和國¶
公三十二年六月改封于魏史文惠浩言行錄有¶
曰秦檜旣定和議特國浚於和及　孝宗即位¶
欲任以恢復乃改國魏然則　聖意固示之矣¶
<pb:KR3j0124_SBCK_006-7a>¶
若和則檜志而忠獻實嘗力爭焉乃以名其國¶
豈固欲反其所言耶近嵗大臣有請致仕而¶
盍徹國者詞臣偶進擬珍國議者謂若有所¶
風其家　上言卒改成國蓋亦寓意於名者云¶
　　　　辛簡穆謚¶
辛參政次膺謚簡穆珂按　國朝典故　皇祐¶
三年九月乙卯武寧節度使兼侍中夏竦卒贈¶
太師中書令賜謚文獻知制誥王洙當草制¶
封還其目謂臣下不當與　僖祖同謚遂改¶
<pb:KR3j0124_SBCK_006-7b>¶
焉是月丙子遂改太子太師謚文獻王溥爲¶
文康司空致仕謚文憲章得象爲文&KR0164;蓋溥¶
同　僖祖得象同周公亦以洙言也　翼祖¶
后之謚曰簡穆在　累朝無敢用之者容臺¶
訂議考功覆按得不考洙之所言乎或謂¶
翼祖乃祧廟按洙之言周公且不可雖祧猶¶
祖也其復何疑次膺以元老參預其賜謚當¶
在　乾道　淳熈間是時　光堯萬壽　翼¶
祖雖祧猶爲九室之内尤不可以此藉口也¶
<pb:KR3j0124_SBCK_006-8a>¶
　　　　修書恩數¶
崇　觀以來　文治日興三館史局修書每¶
成&KR0028;　乙覽輒有醲賞蔡京當　國至有修¶
書已竟分爲五六進以希濫恩而適值王黼¶
矯枉所爲之書皆弃不録者　中興謹惜名¶
器益以　進書爲重　嘉定癸酉十月丁酉¶
朔臺臣有言修書不　進十餘年于此矣嘗¶
求其故則自　進書之有賞始史官載筆職¶
在譔述而無事時不敢修史何者恐其有徼¶
<pb:KR3j0124_SBCK_006-8b>¶
賞之嫌也必待　登進有期然後彚次編集¶
臨時取具率多逸遺史之不修蓋原於此每¶
進一書縻爵費財上下霑&KR0013;學士大夫自循¶
轉外　好賜無幾而輿臺胥吏賞賚有差用¶
度不貲難於輕舉書之不　進亦此之由今¶
者　鉅典勒成一朝同　進官無濫賞人自¶
欣愜而吏有橫賜可不痛裁臣謂除本所見¶
在執役奔走之人及三省官吏於本處實有¶
職事相關者許照舊例從公保明次第醻奬¶
<pb:KR3j0124_SBCK_006-9a>¶
其他寅縁請託&KR0009;附姓名平時不相誰何足¶
跡未嘗一到如聞市肆等輩亦得濫厠其間¶
例霑　厚賜甚亡謂也下私其恩　國重其¶
費　綜核之朝詎冝有此臣非不知　希闊¶
之遇寧過乎厚然以　國史爲重則人情有¶
不暇䘏故寧裁抑於今日庶㡬有&KR0024;於將來¶
使由是而費果省也則史無時而不可修亦¶
無時而不可　進何至有因循遺失之患其¶
與徇小節而虧大體者萬萬不侔矣珂嘗攷¶
<pb:KR3j0124_SBCK_006-9b>¶
典故　元豐六年蒲宗孟爲尚書左丞嘗因¶
奏書請官屬恩　神宗曰所修書謬甚無恩¶
宗孟又引例書局儀鸞司等當　賜帛　上¶
以小故未答王安禮進曰修書謬儀鸞司等¶
人恐不預　上爲之&KR0015;則吏有橫賜在　先¶
朝固乆有之而　予奪之柄又出一時雖修¶
書官亦不容必其賞也是知　祖宗於例所¶
當得猶必眂功而爲輕重責實之政所以貽¶
孫謀者眞可法云¶
<pb:KR3j0124_SBCK_006-10a>¶
　　　　閩中譌傳兆域¶
閩之福爲㑹府　建炎搶攘奉　㑹聖御容¶
以即安至今有巨璫涖　崇奉焉福人因是¶
多譌言　皇祖兆域有在是郡者士大夫率¶
以爲無稽弗之聽珂考典故其&KR0003;亦有繇來¶
元豐六年閏六月丁酉禮部言泉州民朱信¶
等言　慶曆中有　旨泉福等州訪求碎石¶
山　皇祖兆域今方求得　本朝逺祖乃福¶
州閩縣碎石山人　景徳中亦嘗　遣使至¶
<pb:KR3j0124_SBCK_006-10b>¶
福州訪碎石山家宅事迹碎石山今俱胝院¶
是也趙眞君家見存而此山下有趙氏捨田¶
契書姓名兼有古鐘銘文可爲證據乞　遣¶
官審實　詔祕書省檢　元降指揮仍令福¶
建路轉運司取朱信等所陳證據其後祕書¶
省言　慶曆中無下福建路訪　皇祖山陵¶
指揮福建路轉運司言遣官案視所言謬妄¶
無根　詔朱信等罪以　赦除之後又詣尚¶
書省言家有古書可案取視之乃唐中和七¶
<pb:KR3j0124_SBCK_006-11a>¶
年地契後列趙氏族人有名從良從月者指¶
以爲　聖祖其妄若此則愚民之傳乆矣不¶
可解矣承平保州位雖系屬籍而　欽　康¶
靖三陵猶不敢臆决　遷奉之際特尊爲一¶
品墳以俟審定豈復眞有　景徳之使耶朱¶
信旣以　赦除罪　神宗之意亦出於　吾¶
寧受百欺庶㡬得之尊　祖之至也¶
　　　　開先寺¶
廬山之址有寺曰開先華藏寺依山陽占籍¶
<pb:KR3j0124_SBCK_006-11b>¶
江東之南康軍珂按　京師太平興國寺實¶
有開先殿以奉　藝祖神御　天聖八年九¶
月始建于寺之後廷十二月　命宰臣吕夷¶
簡充奉安　御容禮儀使入　内都知韓守¶
英管幹十一月自　天章閣迎奉於　㑹慶¶
殿奉安十二日百官立班殿庭　皇帝行酌¶
獻備儀仗皷吹僧道威儀奉迎赴殿　皇帝¶
行奉安之禮次日　皇太后又酌獻　景祐¶
三年殿火遂罷　朝謁　慶曆六年八月殿¶
<pb:KR3j0124_SBCK_006-12a>¶
成　帝飛白書榜九月　命宰臣賈昌朝奉¶
安十月　帝親行酌獻禮七年正月十一日¶
朝謁如常　至和元年十一月重修權奉¶
御容于　天章閣二年七月復奉安于殿則開¶
先之名已爲　館御　累朝崈奉如此其至¶
寺乆當易矣今天下寺宇同稱者多固不止¶
是郡縣當以時申請而正之可也¶
　　　　紹興嘉泰二詞¶
紹興和議之成臺臣追正直祕閣李徤䧟僞¶
<pb:KR3j0124_SBCK_006-12b>¶
之罰謫監德安府在城酒稅　制詞曰往者¶
元惡盗我魁柄濁亂國經爲不道之宗主故¶
汝得以免頼天之靈國是大定汝曽不知愧¶
甄濟而從搢紳之後罪豈勝誅　慶元黨論¶
之起中書舎人陳傅良追削家居　嘉泰㑹¶
赦復官予祠　制詞曰日者宗相當國凶愎¶
自用論者指爲大姦佀矣盍亦考其所以然¶
蓋一妄庸人耳何物小子敢名元惡而一時¶
大夫士逐臭附炎幾有二王劉李之號　朕¶
<pb:KR3j0124_SBCK_006-13a>¶
甚憫之二詞蓋皆順時好前指趙忠簡鼎後¶
指趙忠定汝愚也珂按　國朝故事　太宗¶
時宰相盧大戎多遜以交結　宮邸竄朱崖¶
繼而趙韓王普罷相㑹其年韓村决河塞知¶
海州胡旦獻河平頌因有逆遜投荒姦普屏¶
外之語　上震怒貶商州團練副使　祖宗¶
之惡迎合者如此况假　綸綍以濟私意而¶
毁譽復失其眞耶三字之失體蓋不在林希¶
輩下矣¶
<pb:KR3j0124_SBCK_006-13b>¶
　　　　北使借官¶
自景徳以來凡　中國使入蕃必隨所居官¶
小大加借以遣之所以重　王命綏逺人也¶
議者或謂單于天驕其報聘也官雖髙必降¶
秩以示殺禮珂嘗攷之其實不然按陵陽布¶
衣李心傳　建炎以來繫年要録曰　紹興¶
二十八年五月戊寅金國賀　生辰使驃&KR0016;¶
衛上將軍殿前副都&KR0039;檢蕭恭副使中大夫¶
尚書工部侍郎魏子平入見　紫宸殿子平¶
<pb:KR3j0124_SBCK_006-14a>¶
&KR0042;州奉聖人中進士第累遷太府監又注其¶
下曰魏子平事以金國翰林直學士趙可所¶
撰墓誌修入誌云正隆元年授太府監三年¶
三月充國信副使使于　宋四年權右司郎¶
中今　日曆所書乃云工部侍郎則是北人¶
亦借官也可有文集刋行心傳得之以參書¶
繫年事其言有的據表之以釋議者之疑¶
　　　　官年實年¶
今丗出仕者年至二十始許涖官纔登七旬¶
<pb:KR3j0124_SBCK_006-14b>¶
即盍致仕或不得謝則亦隔去磨勘弗許遷¶
陟又有舉人年及該恩則或得封叙選調滿¶
六袠礙格則不得注令宰丞&KR0122;之屬利害互¶
出故丗俗多便文自營年事稍尊者率損之¶
以逺垂車襁褓奏官者又增之以覬速仕士¶
夫相承遂有官年實年之别間有位通顯者¶
或陳情於　奏牘間亦不以爲非珂攷之¶
祖宗時此事亦有明禁　國朝㑹要　治平¶
四年五月二十八日　詔劾内殿崇班郭繼¶
<pb:KR3j0124_SBCK_006-15a>¶
勲增加嵗數情罪以聞以其陳乞楚州監當¶
自言出職日實嘗增十嵗也　祖宗之懲欺¶
僞亦嚴矣繼勲雖終以不欺意其出職之名¶
或階胥史而進楚州之監當必縁其年之髙¶
而不得授所以復自言而匄損焉此則增損¶
惟已尤不可以不懲者若今陳情率是告老¶
引年而後及之大非求進之比固不可以爲¶
據要之官年實年差别爲二形之表章其語¶
亦不雅馴也¶
<pb:KR3j0124_SBCK_006-15b>¶
　　　　仙釋異教之禁¶
今　中都仙釋之教盛行或列肆通衢爲箕¶
筆之妖或毁體四支爲詭異之狀浩穰彈壓¶
漫不問焉曰此非法令所及也珂按　國朝¶
㑹要　政和六年正月二十三日　詔近來¶
京師姦猾狂妄之輩輒以箕筆聚衆立堂號¶
曰天尊大仙之名書字無取語言不經竊慮¶
浸成邪慝可令八廂使臣逐地分告示毁撤¶
焚棄限三日外立賞錢三千貫收捉犯人斷¶
<pb:KR3j0124_SBCK_006-16a>¶
徒二年剌配千里官貟勒停千里編管若因¶
別事彰露本地分使臣與犯人同罪每月一¶
次檢舉告示取使臣知委繳連聞奏　京城¶
内外凖此　政和五年十一月四日臣僚言¶
諸色人燃頂煉臂剌血斷指已降　指揮並¶
行禁止日來未見止絶乞行立法　詔毁傷¶
支體有害風教况夷人之法中華豈可效之¶
累降　處分終未能革可徧行下違者以大¶
不恭論添賞錢三千貫文監司守臣知而不¶
<pb:KR3j0124_SBCK_006-16b>¶
舉與同罪　京師委開封府尹嚴行禁止前¶
詔則是年閏正月二十七日又甞徧告諸道¶
後　詔則　大觀四年二月一日巳有之¶
矣兹特申之也　祖宗立法嚴正詳備一¶
於此於其所不及者彌縫參酌蓋以時而(闕)¶
之今丗或未之議何也¶
愧郯録卷第六¶
