# -*- mode: mandoku-view -*-
#+TITLE: 愧郯錄
#+DATE: 2015-09-23 10:13:00
#+PROPERTY: JUAN 2

<md:KR3j0124_SBCK_001-18b>¶
<md:KR3j0124_SBCK_002-1a>¶
<pb:KR3j0124_WYG_002-1a>
欽定四庫全書
　愧郯録卷二(八則/)¶　　　　　宋　岳珂¶　撰
　　　近屬名制¶
國朝宗屬本未定聯名之制藝祖友悌¶因心凡宣祖本
支之在子行者皆冠徳字¶賜名授爵俱無等差熙陵繼
序初更用元¶字以别大統自是而後真皇之子従衣扵¶
藝祖魏王諸孫賜名惟字承字者不聨神¶廟之子従人
於英宗諸孫吴益二邸之賜<md:KR3j0124_SBCK_002-1b>¶名孝字者亦不聨徽祖之
<pb:KR3j0124_WYG_002-1b>
子従木於神¶祖諸孫吴楚二邸之賜名有字者又不聨
不¶惟不聨且無用一字者是皆親堂兄弟従姪¶以降従
可知也紹興乾道以来孝支¶三邸鼎立孫枝出閤始皆
用一名光宗¶今上敬叙天彞務従其厚莊文魏王之後
俱¶聨所従以示無間蕚樓環邸雍怡之風盖視¶藝祖為
有光矣然宗廟至重貴於有别恩¶義之稱豈聖心固自
有所輕重歟<md:KR3j0124_SBCK_002-2a>¶　　　宗廟舊諱
<pb:KR3j0124_WYG_002-2a>
紹興文書令曰廟諱舊諱正字皆避之¶故哲宗孝宗之
舊諱單字者凡三皆著¶令改避惟欽宗舊諱二字一則
従丄従囘¶從旦一則従火從亘今皆用之不疑又令之¶
注文曰舊諱内二字連用為犯若文雖連¶而意不相屬
者非故太宗仁宗英宗¶神宗之舊諱二字者凡八皆著
令不許並用¶惟孝宗舊諱従伯従玉従宗者今亦聯書<md:KR3j0124_SBCK_002-2b>¶自若甚至有以為名者珂竊謂尊祖事¶神固存終諱祖
宗酌禮用中單字則盡避¶二字則不連不簡不苛惟情
<pb:KR3j0124_WYG_002-2b>
之稱弗可改也¶欽皇祔清祏稱宗而舊諱之避乃不得
與¶諸廟比孝廟初潜故名雖已賜更然上擬¶英祖亦正
同濮邸故事真神二朝初¶亦與宗藩聨稱既改復諱頋
今獨不然皆非¶也孝宗㑹要史牒皆不著初名殊不知¶
英宗正史實録㑹要盖皆嘗書之遂使<md:KR3j0124_SBCK_002-3a>¶舊諱罕傳後世
莫考當世士大夫猶有不及¶知者容臺史觀之失不既
甚乎李心傳繫年¶要録載此諱扵紹興二年五月辛未
明年¶二月庚子除和州防禦使復見焉他書則未¶之載
<pb:KR3j0124_WYG_002-3a>
也¶
　　　舊諱訓名¶
太宗舊諱自大中祥符二年六月二十四¶日詔中外文
字有與二字相連及音同者¶並令廻避至寳元元年四
月四日翰林侍<md:KR3j0124_SBCK_002-3b>¶讀學士李淑奏請毋得連用真宗舊名¶
治平元年十一月三日翰林學士賈黯奏請¶毋得連用
仁宗舊名自後遂著之文書令¶以為不刋之典然珂嘗
攷今宗室訓名或犯¶舊諱私謂不安㕘稽典故則可疑
<pb:KR3j0124_WYG_002-3b>
者有三而¶大可據者有一景祐四年正月十三日¶詔自今
宗室訓名令宗正寺與修玉牒官同¶議定勿得重疊夫重
疊猶不可而可與舊¶諱重乎一可疑也治平三年七月十
九日翰<md:KR3j0124_SBCK_002-4a>¶林學士承㫖張方平言皇族賜名其屬絶¶無服而
異字同音或上下一字同者請勿避¶従之則是治平以前
凡同族之名一字之¶同皆在當避之列曰同族且不可而
况宗¶廟乎二可疑也紹聖三年五月十九日宗¶正寺丞宋
景年奏請宗室賜名非袒免親本¶家命名扵本祖下有服
<pb:KR3j0124_WYG_002-4a>
親雖音同字異並避¶扵本祖下無服親及别祖下有服親
即音同¶字異許用扵别祖下無服親非連名即雖本<md:KR3j0124_SBCK_002-4b>¶字亦
許用從之舊諱則非正諱矣其視¶音同字異者不猶重乎
三可疑也大中祥¶符八年六月十五日詔改含光殿名曰
㑹¶慶以光字乃太宗舊名之上字故避之光¶字舊名之偏
諱也自二年已詔但禁連用¶而今又六年之後乃改殿名
豈非殿名常用¶之稱與文書偶及者為不同乎殿名猶易
而¶屬籍(闕/)　　　　　　　　　　　燾續通¶鑑長編天
<pb:KR3j0124_WYG_002-4b>
聖六年九月丙午兵部郎中集<md:KR3j0124_SBCK_002-5a>¶賢院修撰楊大雅知制誥
大雅初名侃以犯¶真宗舊諱詔更之此乃灼然明據以此
論¶之不特宗姓非所當為庶姓士大夫或襲用¶之亦非也
㑹慶為孝宗誕節與殿名複¶出哲宗神御殿名曰重光又
自慈聖后¶以来再以入廟號似違祥符故事云¶
　　　御名不聨字¶
熈陵即阼之踰年二月庚子有詔更御¶名制曰王者對
越上天祗見九廟凡因祭<md:KR3j0124_SBCK_002-5b>¶告必著名稱思稽古以酌中
<pb:KR3j0124_WYG_002-5a>
貴難知而易避¶爰遵故事載易嘉名此當時播告之㫖
也¶珂按太宗初諱上字與藝祖聨稱建¶隆造邦已改從
光字復與魏悼王同行太¶平興國初既膺大統魏悼王
改従廷字以¶避尊尊之稱至是甫四閱月復詔改焉雖¶
更定之意具如詔書其實去聨文尊王統¶所以辨名分
示等威也真宗本聨元年既¶立為皇太子遂用單名而
太支八主仍<md:KR3j0124_SBCK_002-6a>¶舊字為行不復改仁皇在㫒邸英祖¶濮藩
名亦二字及正承祧之名則皆改焉¶聖謨昭昭可考而
<pb:KR3j0124_WYG_002-5b>
見真宗之子周王祐大¶亦二名以避聖祖諱而損其一
因偏傍有¶衣字與仁宗諱偶合元非初制如温昌信¶欽
四王皆徽宗追賜名具載國史仁¶宗三王名皆躔日是
為皇子諸王一賜即¶為單名之始然率縁殤折非既長
而並命者¶英宗又未及正東宫神宗初與吴益二王<md:KR3j0124_SBCK_002-6b>¶並
賜名従頁及治平不豫之際匆猝中無¶以故事建明乞
更名者熙豐友愛天至¶遂因循不復議元豐末命哲宗
自延安¶王主鬯時御名與神宗諸王皆聨人字遂¶詔改
<pb:KR3j0124_WYG_002-6a>
今諱不復聨誠得祖宗别微之本意¶徽髙自藩邸入登
大寳誤循治平故¶事止仍舊名欽宗雖久在震方亦嘗
一再¶賜名然鄆寵方偪語諱滋繁固莫容有建言¶者宣
和内禪敵師日侵亟决大議何暇他<md:KR3j0124_SBCK_002-7a>¶及孝宗猶改之而
後升儲乾道兩下¶&KR0983;極之詔皆仍舊名以播告今上承
大統¶潜躍之名亦不復改雖曰阜陵制義之重¶聖心有
所不欲更而尊君之誼則非矣¶
　　　淳熈南衙
<pb:KR3j0124_WYG_002-6b>
周益公必大玉堂雜紀曰乾道七年四月¶甲子詔皇太
子判臨安府用至道故事¶也或謂當以太中大夫為判
官通領府事恐¶名稱未正遂議改尹而以侍従為少尹
餘判<md:KR3j0124_SBCK_002-7b>¶官用卿監郎官丁卯将鎖院降麻或又疑宣¶麻給
告非待儲貮之禮己巳後省官禮官¶㑹議扵史院檢照
唐太宗征遼命太子監國¶及大帝命太子受諸司啟事
或詔或制視麻¶為重可以作則上然之庚午偶當日被¶
宣范紫㣲成大先以侍講遞宿聞報遽出薄¶暮至玉堂
<pb:KR3j0124_WYG_002-7a>
御藥李(㤀其/名)持御封御筆¶皇太子某宜領臨安尹可依
此降制三鼓進¶草因奏此(闕/)　　　　　　當付有司
施行<md:KR3j0124_SBCK_002-8a>¶竊恐皇太子别無被受欲依自来詔書¶體式略換
首尾書寫一通降付皇太子今¶擬定格式進呈如賜俞
允乞速批降¶付下御筆批依辛未遂告大廷惟此稀¶闊
盛典適以史官備討論詞臣㕘潤色復得¶宸翰寳蔵于
家非儒生之榮遇乎珂按本¶朝親王為南衙故實有四
建隆二年七月¶壬申太宗以晉王為開封尹同平章事
<pb:KR3j0124_WYG_002-7b>
開寳九年十月庚申魏悼王廷美以齊王為<md:KR3j0124_SBCK_002-8b>¶開封尹雍
熙二年十月甲辰昭成太子元¶僖以陳王為開封尹兼
侍中淳化五年九¶月壬申真宗以夀王為開封尹東宫
為南¶衙故實有二至道元年八月壬辰真宗¶以皇太子
為判開封府宣和七年十一月¶戊午欽宗以皇太子為
開封牧歴考二端¶親王為尹東宫為判為牧自有明據
然則¶必大所行制詞有所謂肆考南衙之故實一¶新大
尹之多儀及名稱未正者皆誤也至扵<md:KR3j0124_SBCK_002-9a>¶府寮之制國初
<pb:KR3j0124_WYG_002-8a>
紀載雖簡初無異稱雍¶熈陳王之命實以戸部郎中張
去華為判官¶殿中侍御史陳載為推官並召見就遷去¶
華為左諌議大夫雖與太中大夫之制若相¶協要亦王
府之制耳至道升儲有司又¶言皇太子兼判開封府其
所上表状即書¶皇太子位其當申中書樞宻院狀秖判
官等¶書詔従之則是時亦無用少尹為參佐者¶在承平
時著位尹盖尹正之常稱雖以熙<md:KR3j0124_SBCK_002-9b>¶定二陵在藩日常為
而使少尹權知府事然¶自崇觀以後例以除官且著令
<pb:KR3j0124_WYG_002-8b>
别設牧¶以待親王矣且自尹而少本略為差降以¶帝儲
之重而下與有司聨稱謂固不可淳¶熈五年閏六月魏
恵憲王愷以江陵尹進兼¶雍州牧牧尹秩序之别盖如
此雖内外有異¶而藩王猶可為牧東宫乃反為尹此尤
大¶不可者也若以宣和舊典出扵内禪已¶定不欲循用
則稱判為宜若尹則無别矣<md:KR3j0124_SBCK_002-10a>¶　　　孝明后制¶
太祖實録建隆元年七月甲申立皇后¶制曰朕受天景
<pb:KR3j0124_WYG_002-9a>
福故父事髙穹率土樂推乃¶子視黔首坐明堂而讀時
令正中禁以崇國¶風庶資博厚之功用廣邦家之業禀
長樂之¶慈訓舉長秋之舊章乃命有司告于清廟咨¶爾
瑯琊郡夫人王氏象緯炳靈公侯貴胄挺¶天人之竒表
㑹王者之昌圖朕昔在列藩常¶觀内助奉晨昏而㒺倦
服浣濯而無辭賛予<md:KR3j0124_SBCK_002-10b>¶開國之基賴爾宜家之慶翬衣未
舉椒掖難¶虚既侔太姒之賢宜易小君之號貽謀百世¶
正位六宫可立為皇后爾其佐佑興運恢張¶内朝樛木
<pb:KR3j0124_WYG_002-9b>
垂隂期于逮下桂華委照法彼無¶私頋彤管之在旁思
大練之為美若此則緱¶山餘烈配沙麓之嘉祥淮水長
源接銀潢之¶濬浪后妃之徳史冊有光勉修令名徃踐
厥¶位仍令所司擇日備禮冊命珂按制詞中¶首稱咨爾
實與冊文無異至入尾詞先書可<md:KR3j0124_SBCK_002-11a>¶立為皇后復申命戒
始用廷告體令所¶司備冊與今制殊不同此盖國朝立
后¶第一典故不可不詳訂也¶
　　　宗族之别
<pb:KR3j0124_WYG_002-10a>
政和三年閏四月丙辰詔改公主為帝姬¶郡主為宗姬
縣主為族姬珂按本朝嬴姓¶而用姬為稱謂雖詔書明
言考古立制宜¶莫如周然要是蔡京輩誤讀漢書薄姬
丁姬¶輩名字謂姬本婦人通號故循而用之耳<md:KR3j0124_SBCK_002-11b>¶建炎改
制議者之論已詳不復複出第宗族¶二字本以别親疏
似亦差互攷之春秋襄公¶十二年秋九月吴子乗卒左
氏因其臨扵周¶廟而别白之曰凡諸侯之䘮異姓臨於
外同¶姓扵宗廟同宗扵祖廟同族扵禰廟杜征南¶預又
<pb:KR3j0124_WYG_002-10b>
従而釋之曰同族謂髙祖以下如此則¶族之親於宗明
矣今乃反之尤失所宜京輩¶當時固位士多随聲是非
或者因孰語先後¶為次盖初不致考也<md:KR3j0124_SBCK_002-12a>¶　　　聖㫖敎令之别¶
國朝所司承㫖之别乗輿稱聖㫖中¶宫稱敎旨儲闈稱
令旨天聖以後母¶后御東朝廷則稱聖㫖否則稱敎如
初¶孝皇初膺内襢徳夀方具慶務極尊崇¶太上皇后亦
得稱聖旨珂按秦漢而下天子¶稱制詔繼别為敕母后
<pb:KR3j0124_WYG_002-11a>
東宫諸侯王稱令下¶雖郡守亦稱敎無名為㫖者惟自
魏晉而下¶乃有之然則承㫖行事本取指撝之義以<md:KR3j0124_SBCK_002-12b>¶従
尋常簡便之稱大事則有制可宣布則¶有詔書除授則
有敕命互見扵用要不¶相揜而實非古制也晉書文帝
紀司空鄭冲¶勸進九錫之文曰明公宜承奉聖㫖受兹
介¶福允當天人則聖旨之名已見扵魏矣詳其¶義趣特
出一時之文若曰宜奉承聖上之㫖¶意而已非文書皆
然以為常式也唐尚書掌¶上逮下之制六無聖㫖之名
<pb:KR3j0124_WYG_002-11b>
惟中書王言之¶制七五曰敕㫖百官奏請施行則用之
與冊<md:KR3j0124_SBCK_002-13a>¶書制書慰勞發敕敕書敕牒殊析不同則敕¶㫖本
以便事従簡其意灼然可見但當時未¶全稱聖㫖耳如
延英靣對或稱進止則又或¶進或止取扵宸斷之義今
奏劄猶襲用之¶五代相承每事稱進止亦與此同一源
委若¶中宫稱敎儲闈稱令而繫以㫖則史傳雜¶見未之
考詳漢尊母后例得稱詔如薄后雖¶非稱制得詔有司
追封竇后父為安成侯是¶也齊梁以来或稱令如蕭統
<pb:KR3j0124_WYG_002-12a>
文選所載任昉<md:KR3j0124_SBCK_002-13b>¶宣徳皇后令是也唐尚書之制四曰令
皇太¶子用之五曰教親王公主用之而不明著母¶后中
宫之所稱其見扵史者亦旁附随事以¶立文而已且㫖
者一時之名而敎令則典則¶之常也文選所載傅亮為
宋公作修張良廟¶楚元王墓教之類前稱綱紀如詔書
之前以¶門下為稱也唐皇太子令書左庶子畫諾右¶庶
子畫日如制書之後有制可之畫也則此¶文書體式之
當然而不可以繋㫖以為稱其<md:KR3j0124_SBCK_002-14a>¶理無疑還考扵唐則固
<pb:KR3j0124_WYG_002-12b>
嘗聨敇以為稱矣以¶教以令上擬扵敇則雖聨其何傷
也然竟莫¶究其所以始惟髙峻小史晉書王沉傳載沉¶
為豫州刺史下敎求言主簿禇䂮曰奉省敎¶㫖伏用感
嘆渚宫故事載晉羅友在桓温府¶同府有得郡者温為
坐叙别友亦被命至尤¶遲晚温問之答曰臣昨奉敎旨
出門見鬼揶¶揄云我只見汝送人上郡何不見人送汝
上¶郡南史鮑泉傳梁元帝承制従獄中起王僧<md:KR3j0124_SBCK_002-14b>¶辯代泉
為都督泉拂席坐以待之僧辯入乃¶背泉而坐曰鮑郎
<pb:KR3j0124_WYG_002-13a>
卿有罪令㫖使我鎖卿卿¶勿以故意見期則二字聨㫖
以稱殆習熟因¶簡便而遂以為常耶然令體重也敎體
輕也¶漢侯王郡守之用唐尚書七等之别亦可稽¶矣以
東朝而猶稱敎則非所以致人主¶尊親之誠此孝宗之
孝所以不能安也¶既詔太上皇后稱聖㫖而胡忠簡銓
在¶後省猶執不可曰大哉乾元至哉坤元聖人<md:KR3j0124_SBCK_002-15a>¶固嘗有
其辨其言深切著明而聖意篤扵¶奉親竟弗之許故近
世夀慈夀康皆¶稽以為據珂嘗申考治平三年正月丁
<pb:KR3j0124_WYG_002-13b>
丑¶濮議之詔英皇嘗頒手札稱慈聖光獻¶太后為慈㫖
紹興元年五月十五日刑部¶尚書兼權禮部尚書胡直
孺等凖詔討論¶昭慈冊禮其於欽聖憲肅皇后元符三¶
年五月之詔亦止稱慈㫖此乃本朝故事¶固不可不㕘
著也孝皇初詔陳魯公康<md:KR3j0124_SBCK_002-15b>¶伯嘗乞以慈㫖稱而孝皇以
為輕此盖¶特制劉良李周翰注文選曰秦法皇后太子¶
稱令諸公王稱敎令者命也教者教示扵人¶也蔡邕獨
斷曰諸侯言曰敎然則中宫亦當¶稱令云
<pb:KR3j0124_WYG_002-14a>
　
　
　
　
　
　
　
　
<pb:KR3j0124_WYG_002-14b>
　
　
　
　
　
　
　
　愧郯録卷二
