# -*- mode: mandoku-view; -*-
#+TITLE: 愧郯錄
#+DATE: 2015-09-12 00:24:33.021695
#+PROPERTY: ID KR3j0124
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 8
#+PROPERTY: FILE SB07n0618-008愧郯錄-卷八.
<pb:KR3j0124_SBCK_008-1a>¶
愧郯錄卷第八(十則)¶
　　　　　　　相　臺　岳　珂¶
　　　　年號閣名¶
自唐德宗以正觀開元之盛慨想前烈改元¶
正元庶幾二祖　本朝因之如近世　隆興¶
之用　建隆　紹興　淳熈之用　淳化¶
熈寧　紹熈之用　紹興　淳熈　慶元之¶
用慶暦　元祐　開禧之用　開寶　天禧¶
皆是也珂按呂陶淨德集記聞曰　元祐之¶
<pb:KR3j0124_SBCK_008-1b>¶
政謂　元豐之法不便即復　嘉祐之法以¶
救之然不可盡變大率新舊二法並用貴其¶
便於民也議者乃云對鈎行法朝士善謔乃¶
云豈獨法令爲然至於年號亦對鈎矣然詼¶
謔之談亦有味珂謂人君法祖存古之意最¶
爲盛德陶言近肆不可以訓又按　光宗升¶
祔循故事將建閣以藏　宸章侍從集議欲¶
以大謨名當　國者以爲不馴又欲名天疇¶
疑近天章且天章不入銜矣乃用　寶謨珂¶
<pb:KR3j0124_SBCK_008-2a>¶
謂　寶文乃　仁祖閣名　顯謨又　神宗¶
閣名如陶之言亦對鈎也方顯謨建閣時國¶
論尚　紹述　哲宗慕　丕承之烈以見善¶
繼若寶謨則直以禹之書首於三謨而言之¶
歷代寶之以爲大訓本專指墳典此蓋惟取¶
毖藏之義云¶
　　　　陞建府鎭¶
景德三年　詔以宋州爲應天府　大中祥¶
符元年又建南京尊建　國也按宋爲　藝¶
<pb:KR3j0124_SBCK_008-2b>¶
祖擁旄之地肇基王迹遂奄九月昭揭崈建¶
以示華夏理則有之然自後　列聖濳藩漸¶
以爲故事　藝祖歷睦州刺史　太宗歷睦¶
州防禦　英宗歴岳州團練齊州防禦　宣¶
和元年升睦州爲建德軍岳州爲岳陽軍三¶
年改睦州爲嚴州遂安軍　治平二年升齊¶
州爲興德軍　政和六年又升濟南府此刺¶
史團練防禦州升鎭若府之始也　藝祖¶
神宗歷忠武節度　神宗歷安州觀察　元¶
<pb:KR3j0124_SBCK_008-3a>¶
豐三年升許州爲頴昌府　宣和元年升安¶
州爲德安府此列鎭升府之始也　太宗歷¶
封晉王　仁宗歷封慶國公壽春郡王　英¶
宗歴封鉅鹿郡公　政和六年升晉州爲平¶
陽府壽州爲壽春府七年升慶州爲慶陽軍¶
宣和元年又升慶陽府且升邢州爲信德府¶
此郡國已帶節鎭升府之始也珂嘗恭攷¶
國史或陞或否類出於有司一時之請迄今¶
尚有不盡舉行者先後重輕疑有隆殺殆不¶
<pb:KR3j0124_SBCK_008-3b>¶
可以弭後世目&KR0703;之議也謹備論之　藝祖¶
歷睦州刺史永州防禦定國義成忠武歸德¶
四節度　太宗王晉國歷睦州防禦泰寧一¶
節度　眞宗王韓襄壽歷尹江陵荆南淮南¶
二節度　仁宗公慶國王壽春郡昇國歷尹¶
江寧忠正建康二節度　英宗公鉅鹿郡歴¶
岳州團練泰州齊州二防禦　神宗公光國¶
王淮陽郡頴國歷安州觀察忠武一節度¶
哲宗公均國王延安郡歷天平彰武二節度¶
<pb:KR3j0124_SBCK_008-4a>¶
徽宗公寧國王遂寧郡端國歷鎭寧平江鎭¶
江昭德彰信五節度　欽宗公韓國王京兆¶
郡定國歷山南東道興德武昌三節度　高¶
宗公蜀國王廣平郡康國歷牧桂州鄭州亳¶
州平陽信德冀州定武鎭海遂安慶源靜江¶
奉寧集慶建雄安國安武十節度　孝宗公¶
建國王普安郡建國歷和州貴州二防禦保¶
慶常德寧國鎭南四節度　光宗王恭國榮¶
州刺史鎭洮一節度　今上公英國王平陽¶
<pb:KR3j0124_SBCK_008-4b>¶
郡嘉國歷明州觀察安慶武寧二節度珂甞¶
合而詳攷蓋　王之國十有二晉韓襄壽昇¶
頴端定康建恭嘉而十一備府鎭之名建雄¶
之爲平陽山南東道之爲襄陽忠正之爲壽¶
春建康之爲建康順昌之爲順昌肇慶之爲¶
肇慶定武之爲中山永慶之爲德慶建寧之¶
爲建寧重慶之爲重慶嘉慶之爲嘉定是也¶
獨韓不得與　王之郡八壽春淮陽延安遂¶
寧京兆廣平普安平陽而七備府鎭之名壽¶
<pb:KR3j0124_SBCK_008-5a>¶
春平陽之外鎭安之爲淮寧彰武之爲延安武¶
信之爲遂寧永興之爲京兆普安之爲隆慶是¶
也獨洺不得與　公之國八郡一慶光均寧韓¶
蜀建英鉅鹿而兼府鎭者四慶陽建寧之外¶
崇慶之爲崇慶安國之爲信德列鎭而不爲¶
府者三光之爲光山均之爲武當寧之爲興¶
寧散府而不爲鎭者一英之爲英德是也¶
節度觀察之府三十有八定國義成忠武歸¶
德泰寧荆南淮南忠正建康天平彰武鎭寧¶
<pb:KR3j0124_SBCK_008-5b>¶
平江鎭江昭德彰信山南東道興德武昌定¶
武鎭海遂安慶源靜江泰寧集慶建雄安國¶
安武保慶常德寧國鎭南鎭洮安慶武寧安¶
州明州而升爲府者二十有六穎昌應天壽¶
春建康延安襄陽濟南中山平陽信德之外¶
泰寧之爲襲慶荆南之爲江陵天平之爲東¶
平鎭寧之爲開德平江之爲平江鎭江之爲¶
鎭江昭德之爲隆德彰信之爲興仁慶源之¶
爲慶源靜江之爲靜江常德之爲常德寧國¶
<pb:KR3j0124_SBCK_008-6a>¶
之爲寧國鎭南之爲隆興安慶之爲安慶安¶
遠之爲德安奉國之爲慶元不升府者十有¶
二同滑楊鄂青嚴鄭亳冀拱熙徐是也¶
防團刺史之州八睦永岳泰齊和貴榮兼府¶
鎭者惟濟南列鎭而不爲府者惟睦與岳不¶
升府鎭者五永泰和貴榮是也　尹牧例隨¶
所領節鎭不復&KR0232;出其閒郡國之封則晉襄¶
壽昇定五國已先啓鎭特以昇府示襃京兆¶
平陽二郡已兼府鎭不復増益節度之號則¶
<pb:KR3j0124_SBCK_008-6b>¶
江陵建康慶源平陽信德五鎭先已建府又¶
非以　潜藩而升者雖　中興以後職方未¶
盡復閒有隔　王化者其如嚴光均英楊鄂¶
永岳泰和貴榮則猶不得如故常嚴蓋　三¶
聖流光之地又爲特盛惜乎有司之不建明¶
也泰雖爲　英宗龍躍之祥當時辭不拜恐¶
不得與云¶
　　　　昇定建府¶
故事　濳邸賜軍額建府蓋以昭　受命之¶
<pb:KR3j0124_SBCK_008-7a>¶
符珂嘗攷之亦有爲　元嗣之重而升者¶
天禧二年二月丁卯　仁宗封昇王四月升¶
爲江寧府　賜額建康軍　大觀二年正月¶
庚申　欽宗封定王　政和三年四月升爲¶
中山府如　天禧之詔有曰　朕祗畏昊穹保¶
寧基緒荷洪禧之緫集佑丕業之緜昌利建¶
懿藩實維元嗣表兹南紀允謂名區式示壯¶
猷特崇巨屏　綸言如此則　錫羡之意蓋¶
有在矣　天禧二年八月甲辰　仁宗遂建¶
<pb:KR3j0124_SBCK_008-7b>¶
儲　政和五年二月乙巳　欽宗亦正東宫¶
蓋　聖意欲以爲　豫建之端倪也¶
　　　　鎭國封號¶
唐太宗爲尚書令終唐世無敢居其官者¶
藝祖以殿前都檢㸃受　命一再除之外亦¶
復虚貟蓋所以示　尊尊之&KR0105;也郡國之爲¶
濳藩者著令不許封而丁侍中謂封晉冨文¶
忠弼宗室仲馨廣平王楗封韓廣漢王椿王¶
黼白時中秦檜張俊封慶今司封之贈典尚¶
<pb:KR3j0124_SBCK_008-8a>¶
多用之不復以爲怪唐親王節度帶大使¶
本朝無之　列聖皆歷旄鉞固不容盡避至¶
於檢校官使相環衛觀察防禦團練刺史又¶
皆見行官制有未易易者特鎭名郡號似不¶
可同自韓忠獻琦節度淮南當時偶不之講¶
自是習爲固常若　祖宗朝節度使例率赴¶
鎭猶有其地不得辭其名以後皆領遥郡節¶
制藩閫固多有之要少異　歷試之稱斯可¶
已　淳熙閒王冀公淮封韓洪文敏邁當制¶
<pb:KR3j0124_SBCK_008-8b>¶
制詞有有此冀方莫如韓樂之語刪定官馮¶
震武舉　眞　欽舊封請貼麻遂改胙於魯¶
而文敏著容齋隨筆猶以弼爲言而謂震武¶
不知故事之已有封者珂竊謂尤而效之理¶
固不可震武何訾焉¶
　　　　詞科宗室二制¶
紹興壬戌南宮試宏博科　制題出皇叔慶¶
逺軍承宣使授昭化軍節度使封安定郡王¶
同知大宗正事是歳洪文安邁沈大戎介洪¶
<pb:KR3j0124_SBCK_008-9a>¶
文惠适中選　紹熙庚戌　制題又出皇叔¶
太尉定江軍節度使提舉萬壽觀授武昌軍¶
節度使開府儀同三司充醴泉觀使是歳陳¶
紫微晦中選珂甞攷典故　祖宗&KR0221;免親以¶
上備環衛冠屬籍謂之南班　中興百年¶
藝祖下惟秀邸　太宗下惟濮邸得與蓋自¶
厚　阜二陵以來其屬尚親故也　神宗甞¶
念開創之烈以　藝祖燕秦二王後族系既¶
䟽恩數久殺於是　詔推一人裂地王之¶
<pb:KR3j0124_SBCK_008-9b>¶
從祀郊廟韓忠獻琦當軸以爲疑天下心不¶
可遂用近屬封郡王之制以應　詔書是爲¶
安定　南渡後率取諸燕王宮一族老不問¶
何官即爲廉車膺茅土然則燕邸諸孫豈復¶
有未襲王爵而先爲承流稱　皇叔者哉又¶
祖宗朝太尉爲三公官班維師下而位保傅¶
上親王不欲兼　帝師故檢校官多至太尉者¶
政和二年九月癸未　詔改官制以尉府爲武¶
選一品之名居節鉞之首序執政之次班列¶
<pb:KR3j0124_SBCK_008-10a>¶
既降又以掌武之嫌罕復以授宗英炎興以¶
還蓋絶無焉故毎自檢校官即拜視儀寧以¶
三少序進爲小迂以代此一階今制猶如此¶
則太尉爲宗室　制題尤非也武昌爲¶
欽宗濳藩近制醴泉多以授前宰臣而宗盟¶
率領萬壽又皆有可疑者焉¶
　　　　中司論事¶
李文𥳑燾續通鑑長編載　紹聖三年正月己酉¶
御史中丞黄履言知麟州燕復以納粟得官¶
<pb:KR3j0124_SBCK_008-10b>¶
年踰七十耳目昏暗郡務廢弛乞下本路體¶
䆒果如所聞即乞罷免　詔河東經略司體¶
量以聞珂竊謂以中司論一郡守年既不可¶
掩病復不能支以貲得仕既至於乗障亦可¶
謂僥踰矣而反覆鄭重如此有以見　祖宗¶
忠厚之風至此猶未泯慄慄焉惟懼風聞之¶
失實履雖非清議所與而能推此心其亦可¶
嘉也歟¶
　　　　給舍論駁¶
<pb:KR3j0124_SBCK_008-11a>¶
唐李藩在𤨏闥以筆塗詔謂之塗歸　國朝¶
嚴重此制銀臺旣設封駁三字亦許繳奏¶
元豐改官名門下省則有給事中中書省則¶
有中書舍人然　中興以後三省合爲一均¶
爲後省封還或同銜則曰未敢書讀書行否¶
則析之其辭止此而巳珂按典故　元祐四¶
年五月乙酉權給事中梁燾繳蒲宗孟知虢¶
州及胡宗回范鍔孫升杜天經等放罪罰金¶
㫖揮其駁文皆曰所有録黄謹具封還伏乞¶
<pb:KR3j0124_SBCK_008-11b>¶
聖慈特付中書省别賜取　㫖施行語意乃¶
與今異以時考之蓋官制既行分省治事謹¶
審覆揆議之訓故其制如此耳然　元祐之¶
初司馬文正光已甞乞合三省則是道揆雖¶
一職守仍分至如合二府於一堂列兩省於¶
同局則固不必爲是區别斯亦　南渡簡易¶
之制也¶
　　　　帶節降麻¶
慶元己未夏知慶元府鄭興裔告老　詔轉¶
<pb:KR3j0124_SBCK_008-12a>¶
一官致仕久之始降麻授武泰軍節度使近¶
例上章掛冠多已與遺奏同上　聞故因是得¶
節者不復　告廷止從中書給告興裔實引¶
年歸故居京魏公鏜當　國以爲當有以别¶
於奏訃者遂　宣鎻如故事鄭氏以爲寵珂¶
按　祖宗故事將相文武之臣以旄鉞得謝¶
例換環衛班髙若　特恩則文換東宮官謂¶
之納節不降麻如李繼勲張耆楊崇勲李端¶
愿之類是也後來寖許帶節致仕降麻以旌¶
<pb:KR3j0124_SBCK_008-12b>¶
元老如冨弼文彦博之類是也　紹興十六¶
年春正月戊子觀文殿學士葉夢得拜崇慶¶
軍節度使致仕夢得方無恙而不復降麻殊¶
非舊典興裔之得復舊制寵矣然今之非引¶
年者元不以爲追褒之典其　制詞中仍有¶
養壽臧介祉福之語則是尚以爲存乃頓有¶
内外制之異又不知其如何也¶
　　　　納節舊典¶
帶節致仕而降麻制近歳惟鄭興裔得之已¶
<pb:KR3j0124_SBCK_008-13a>¶
具前説珂甞再攷　中興要會則久矣不宣¶
鎻矣因取　紹興三年正月二十五日翰林¶
學士綦崈禮之　奏而備録焉崈禮之言曰¶
近者楊惟忠邢煥皆以節度使致仕即不曽¶
鏁院降麻緣節度使除拜移改加恩之類並¶
須宣制豈有見帶節鉞致仕而獨不然此一¶
時之闕典也臣甞記　祖宗時凡節將臣僚¶
得謝不以文武並納節别除一官致仕如¶
仁宗朝張耆授太子太師楊崇勲授太子少¶
<pb:KR3j0124_SBCK_008-13b>¶
保　神宗朝李端愿授太子少保致仕皆武¶
臣也惟　熙寧閒冨弼以元勲舊相始令特¶
帶節鉞致仕弼猶力辭不敢當者久之其後¶
相繼者則曽公亮文彦博也他人豈可援以¶
爲例耶近歳以來致仕不問何人不復納節¶
換官亦恐有違舊制乞令三省樞密院討論¶
舊典施行　從之既而三月二十一日樞密¶
院奏檢討典故　慶曆三年五月特令河陽¶
三城節度使同中書門下平章事楊崇勲爲¶
<pb:KR3j0124_SBCK_008-14a>¶
左衛上將軍致仕初崇勲判成德軍而部民¶
行賂其子崇誨求免所犯罪事故特令致仕¶
熙寧元年二月二十八日以醴泉觀使定國¶
軍節度使李端愿爲太子少保致仕端愿以¶
目疾請休退故事多除上將軍致仕　上命¶
討閲唐制優加是命三年　上御　集英殿¶
䇿進士午漏　上移御需雲便坐　延輔臣¶
賜茶曹公亮陟降　殿陛足跌仆於地　上¶
遽命左右掖起之明日以病告久之進司空¶
<pb:KR3j0124_SBCK_008-14b>¶
以河陽三城節度使兼侍中集禧觀使五日¶
一朝㑹討夏人起公亮知永興軍　召還復¶
爲集禧觀使納節請老以太傅兼侍中致仕¶
詔今後節鉞致仕令三省樞密院遵依　祖¶
宗典故自是之後至九年四月十三日吕忠¶
穆頤浩復以少𫝊鎭南之節得謝蓋所以寵¶
明受之勲遂至十六年正月而夢得建旄矣¶
納節既不舉行故雖無功者亦得扳援爲比¶
迄於今不復可追正也崇勲明年十二月實¶
<pb:KR3j0124_SBCK_008-15a>¶
甞改宫保崈禮所奏互是但公亮爲退傅元¶
不帶節鉞此爲失之¶
　　　　彭輅告詞¶
近歳引年掛冠者不常有或以疾匄致仕則¶
必轉官從欲中書給綸告　王言&KR0278;撫皆如¶
生存時蓋猶望其有瘳也曁遺奏徹　宸扆¶
則又降　㫖贈官乃始寓追賁泉穸之意惟¶
嘉定壬申七月前主管殿前司公事果州團¶
練使主管武夷山冲佑觀彭輅授均州觀察¶
<pb:KR3j0124_SBCK_008-15b>¶
使致仕制詞有曰卧壺頭之疾方自解於中¶
權掛神武之冠忍遽聞於遺表可無寵數憫¶
我藎臣又曰顧瞻壁壘方覺精明小逸宮祠¶
如何不淑又曰士志死綏未得&KR0162;軀塗肝腦¶
之地　朕方推轂乃成移疾寘股肱之悲英¶
爽不亡識予愴悼蓋似以致仕合於遺表以¶
轉官合於贈典前雖無此比然於今世致仕¶
者用之則是得其實也¶
愧郯錄卷第八¶
