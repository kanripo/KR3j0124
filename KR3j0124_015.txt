# -*- mode: mandoku-view; -*-
#+TITLE: 愧郯錄
#+DATE: 2015-09-12 00:24:33.323176
#+PROPERTY: ID KR3j0124
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 15
#+PROPERTY: FILE SB07n0618-015愧郯錄-卷十五.
<pb:KR3j0124_SBCK_015-1a>¶
愧郯錄卷第十五(八則)¶
　　　　　　　相　臺　岳　珂¶
　　　　外戚贈王爵¶
國朝循漢非劉氏不王之制　開基而後至¶
於贈典亦不輕用　昭憲以　文母基命躬¶
享天下之養申念外家雖深霜露之感而在¶
東朝之日淺猶未及褒表　藝祖追惟罔極¶
孝篤因親　開寶七年四月六日　詔贈曽¶
祖杜藴太保祖遠太傅父爽太師追封三丗¶
<pb:KR3j0124_SBCK_015-1b>¶
祖妣劉氏趙氏范氏爲衛燕齊國夫人當時¶
雖欲行冊命竟亦不果又閲再丗至于　景¶
德乃復議加贈三年正月十七日　詔贈藴¶
太傅遠太尉爽中書令三夫人改封安魏晉¶
三國而已惟　皇舅贈太保寧國軍節度使¶
審瓊贈太尉而次舅贈中書令審進始贈京¶
兆郡王是秋審瓊改葬陪陵特贈太師中書¶
令又加贈審進爲尚書令考其贈典每加審¶
瓊一等殆是以其存日之官品爲次叙非¶
<pb:KR3j0124_SBCK_015-2a>¶
它一杜氏恩數止於此耳　元德皇后配今¶
熈陵是生　眞祖其父乾州防禦使李英母¶
王氏雖奉𠕋之後亦未攽䘏制逮　大中祥¶
符元年五月二十一日始　詔贈英爲檢校太¶
尉安德軍節度使追封常山郡王王氏爲魏¶
國太夫人蓋以　帝母之貴非常制也然贈¶
止一代封止郡王若夫　正位中宫&KR0004;贈三¶
代則自　孝明而下皆無聞惟　章獻明肅¶
肇建坤儀早隆　上眷　大中祥符六年六¶
<pb:KR3j0124_SBCK_015-2b>¶
月十一日　詔贈曽祖劉維嶽忠正軍節度使¶
檢校太傅祖右驍衛将軍延慶彰德軍節度¶
使檢校太尉父贈定國軍節度使兼侍中通¶
永興軍節度使兼中書曽祖母宋氏呉國祖¶
母元氏許國母龐氏徐國並太夫人此蓋¶
儷極之優恩亦無徑封王之制通之已有贈¶
官蓋　章獻爲美人德妃時已循常封贈而¶
致自祖以上則未有爵邑然則是時妃嬪亦¶
無贈二代之制也　仁宗嗣位　章獻臨朝¶
<pb:KR3j0124_SBCK_015-3a>¶
乾興元年三月十一日　詔維嶽移鎭寧節加¶
侍中延慶移建雄節加中書令通追封彭城¶
郡王宋元龐改封陳衛鄆三國　章惠以保¶
毓　上躬尊爲皇太妃同時贈祖楊瑫爲安¶
州觀察使父知儼忠義軍節度使兼侍中祖¶
母王氏河&KR0047;郡君母張氏鄭國太夫人蓋雖¶
太妃亦止及祖考焉　天聖三年正月二十¶
六日又　詔加贈維嶽彰信節兼尚書令延¶
慶鎭安節兼尚書令通爲鄭王宋元龐又改¶
<pb:KR3j0124_SBCK_015-3b>¶
封楚韓魏三國而外戚追封一字王之制始¶
見于此夷考其時　仁宗以母事　章獻孝¶
聞天下慶節則朝北面饗廟則冠儀天皆非¶
平時之禮而通之名又頒之四海上書奏事¶
科舉程文避之如　宗廟改通判爲同判州¶
郡之名如通利軍之類亦莫不改尊之至矣¶
則以命珪荒鄭履要豈後日之所可援六年¶
正月二十六日又　詔加贈維嶽天平節兼¶
尚書令延慶彰化節許國公通開府魏王宋¶
<pb:KR3j0124_SBCK_015-4a>¶
元龎爲安齊晉三國是徹國爲公之始也八¶
年十一月二十四日又　詔加贈維嶽燕國公延¶
慶開府通兼中書令宋元龐爲魯越秦三國¶
是終　章獻垂衣之丗二代止於國公祖妣¶
止於國夫人　郭后爲　仁宗嫡后受𠕋之¶
初正𢀿饋盥薦之禮所謂贈曽祖中書令郭¶
崇爲尚書令兼中書令贈祖左千牛衛大將¶
軍守璘爲寧國軍節度使太尉贈父崇儀副¶
使允恭爲安國軍節度使太傅三丗妣鄭李¶
<pb:KR3j0124_SBCK_015-4b>¶
杜爲燕岐安國太夫人見於　天聖三年正¶
月二十八日之詔者此　嫡后受𠕋之典故¶
也　章懿爲　仁宗之母追𠕋之後因李用¶
和有言玉牒取索而後加贈所謂贈曽祖太¶
子少傅李應已爲太傅贈祖太子少師延嗣¶
爲太師贈父泰寧軍節度使兼中書令仁德¶
爲尚書令兼中書令三丗妣沈汪董爲蔡徐¶
陳國太夫人繼見於　景祐三年七月五日¶
之詔者此　母后追𠕋之典故也惟　慈聖¶
<pb:KR3j0124_SBCK_015-5a>¶
光獻以元勲之門來嬪　帝室　景祐&KR0004;元¶
十一月二十二日初贈祖尚書令冀武惠王曹彬¶
爲魯王蓋其先自以佐命拓國已啓茅圡之¶
封所以示寵者易地升國而已其他如贈曽¶
祖太師尚書令萊國公芸爲安國公贈父虞¶
部員外郎玘爲特進太傅兼侍中曽祖妣張¶
韓國祖妣高唐劉秦國舒國燕國母馮徐國¶
亦無異數　温成席寵父堯封欲開王封¶
仁宗頫慰公議　至和元年六月十三日追¶
<pb:KR3j0124_SBCK_015-5b>¶
封　皇后父玘爲東海郡王堯封爲清河郡¶
王此后父贈王爵之始也而亦止於郡　神¶
宗篤　慶壽擁佑之恩　治平四年初紹大¶
統二月十三日亟　詔加贈太皇太后曽祖¶
芸祖彬父玘皆爲太師尚書令兼中書令王¶
鄧唐韓三國此　祖后三代封王之始也¶
慶壽在御既久嵗時貤恩加荒大國　宣仁¶
聖烈后之曽祖高烈武瓊固　太平景德勲¶
臣功在彛鼎與曹武惠彬相伯仲　神宗不¶
<pb:KR3j0124_SBCK_015-6a>¶
得獨異　熈寧元年&KR0004;封瓊爲大寧郡王而¶
祖繼勲父遵甫仍未得封四年九月二十一日¶
又進瓊爲崇王馴至十年十二月十一日又偕¶
曹氏褒贈而瓊封魯繼勲封許遵甫封衛此¶
母后三代封王之始也是時　欽聖憲肅以¶
故相向文簡敏中之家俔天作合三宫皆¶
國朝元勲名相事體略同而是年同日攽¶
詔曽祖敏中贈秦國公祖傳亮兼尚書令惟¶
父經得封河間郡王猶循用　至和故事不¶
<pb:KR3j0124_SBCK_015-6b>¶
敢少越　哲宗襲尊號　宣仁垂簾　欽聖¶
遂視　寶慈舊比敏中王文安郡傳亮公韓¶
國經王益國敏中之所以先傳亮而得王正¶
以勲德比曹高非以它也　元祐四年敏中¶
遂王定傳亮王衛經王秦三代始皆得封雖¶
歴　崇觀政宣之丗封爵稍過差而　昭慈¶
聖獻　昭懷　顯恭　顯肅諸后家皆無此¶
制　建炎中興　憲節從狩漠北　高宗以¶
元妃之重已正椒塗　紹興元年后母能氏¶
<pb:KR3j0124_SBCK_015-7a>¶
上遺表陳請　皇后受𠕋當時未曽加恩¶
上諭輔臣曰　朕於外戚不敢有所私也况¶
待遇后家又不敢與　宣和皇后家等前此¶
官邢氏中外親已减於韋氏矣今祈請不已¶
於是　詔特贈后父慶遠軍節度使開府儀¶
同三司邢煥爲少師追封嘉國公　聖慮深¶
微可法萬丗還考　宣和母后之家是爲¶
顯仁后自　紹興十年九月十日詔　皇太¶
后曽祖郊社齋郎贈太師岐國公韋舜臣追¶
<pb:KR3j0124_SBCK_015-7b>¶
封雍國公曽祖母唐國夫人叚氏贈楚國夫¶
人祖贈太師追封新平郡王子華追封安康¶
郡王祖母漢國夫人杜氏贈魏國夫人父贈¶
太師追封豫王安禮追封魯王母益國夫人¶
宋氏贈秦國夫人至十二年四月五日又詔¶
皇太后曽祖韋舜臣追封惠王祖子華追封¶
德王而三丗始畢王矣猶自正號之後歴十¶
有五年而叙進歴郡若國自公而王不少躐¶
等秦檜當　國掩　建炎　聖謨之懿十三¶
<pb:KR3j0124_SBCK_015-8a>¶
年四月二日立后五月十六日初　詔封¶
憲節后曽祖右監門衛將軍贈太傅邢允迪¶
爲恭王祖中奉大夫贈太師宗賢爲永王父¶
慶遠軍節度使醴泉觀使贈太師楚國公煥¶
爲安王至二十七日遂　詔封　皇后故曽¶
祖贈太子太保呉文誠恭王祖贈太子太傅¶
從亨和王父武翼郎贈太子太師近榮王后¶
族以初受𠕋恩不竢褒贈極品三代即正王¶
爵至是始見之　憲節追褒蓋示肇端檜之¶
<pb:KR3j0124_SBCK_015-8b>¶
意可考矣　成穆在　孝宗朝追𠕋曽祖西¶
京左藏庫副使贈開府儀同三司郭若節祖¶
奉直大夫贈金紫光祿大夫直卿同贈東宮¶
保傅　成恭登配曽祖儒林郎吉州吉水縣¶
主簿贈太子少保夏令吉祖贈太子少傅榖¶
父贈太子少師協同贈三少見於　隆興二¶
年正月二十一日二年二月十七日之　詔者¶
亦不皆得王封也　成肅以　淳熙三年十¶
月二十三日立而十一月十六日遂封曽祖贈¶
<pb:KR3j0124_SBCK_015-9a>¶
太保謝忠正爲永王祖贈太傅慶祖爲和王¶
父贈太師寧爲惠王即用　紹興近制　紹¶
熈慈懿　慶元恭淑兩家&KR0004;受𠕋贈典止於¶
循進踰年乃王然亦徧三代矣如新興郡王¶
呉蓋大寧郡王呉益於　憲聖屬爲昆弟亦¶
得正一字之封蓋又　特恩云¶
　　　　贈官不改國¶
封國以小大加進或乞不改封則仍舊惟¶
淳熈十六年十二月九日詔　皇太后曽祖¶
<pb:KR3j0124_SBCK_015-9b>¶
贈太師追封秦王呉文誠特追封秦王曾祖¶
母秦魏國夫人王氏特贈秦魏國夫人祖贈¶
太師追封秦王呉從亨特追封秦王祖母秦¶
魏國夫人劉氏特贈秦魏國夫人父贈太師¶
追封秦王呉近特追封秦王母秦魏國夫人¶
張氏特贈秦魏國夫人三代國名皆不少更¶
而亦以爲贈典前無此比也呉氏在　高宗¶
朝　紹興十九年十二月三十日嘗詔皇后¶
曾祖母祖母母並已贈呉國夫人本家乞不¶
<pb:KR3j0124_SBCK_015-10a>¶
改贈俾仍故封二十二年十二月二十八日又¶
詔皇后故曾祖贈太師追封恭王呉文誠追¶
封慶王祖贈太師追封華王從亨追封呉王¶
父已追封呉王本家乞不改封二十五年十¶
二月二十五日　詔慶王呉文誠追封呉王¶
蓋歴三封不改於是三代皆呉國矣與今追¶
封之意蓋同出一家丗爵之願非常典也¶
　　　　鎻小殿子¶
周文忠必大玉堂雜紀曰　中興後凡除拜¶
<pb:KR3j0124_SBCK_015-10b>¶
節龯以上多由中書進熟状院吏云鎻中左¶
者文臣也右選者武臣也逐房臨時呼院吏¶
取索是以知之惟草　后妃太子宰相麻則¶
不容知快行數十輩來宣召云鎻小殿子既¶
至便殿　上服帽帶諭以除授之意　御前¶
列金器如硯匣壓尺筆格糊版水滴之屬幾¶
二百兩既書除目隨以賜之　隆興初猶用¶
此例　乾道以後止設常筆硯而已退則有¶
㫖打造不及例賜牌子金百兩立后升儲倍¶
<pb:KR3j0124_SBCK_015-11a>¶
之珂按此制非　中興後在承平時已有之¶
蔡絛鐵圍山叢談曰　國朝之制立后建儲¶
命相於是　天子親御内東門小殿召見翰¶
林學士面諭㫖意迺鎻院草制付外施行其¶
他除拜但廟堂僉議進呈事得允然後中書¶
入熟第使御藥院内侍一員持中書熟狀内¶
降封出宣押當直學士入鎻院竟廼以内降¶
付之俾草制而已故相位有闕則中外側耳¶
聳聽一報供張小殿子必知　天子御内殿¶
<pb:KR3j0124_SBCK_015-11b>¶
者廼命相矣　太上自即位已來尤深考(宗/孝)¶
(諱/廟)雖九禁至密亦不得預知獨自語學士以¶
姓名而命之也及晚嵗雖倦萬幾然每命相¶
猶自擇日在宣和殿扎其姓名于小幅紙緘¶
封垂于玉柱斧子上俾小璫持之導駕于前¶
自内中出至小殿子見學士始啓封焉然則¶
小殿子又當在内東門今所紀惟於便殿則¶
南渡草創蓋惟存其名意而已不必盡合舊¶
制也¶
<pb:KR3j0124_SBCK_015-12a>¶
　　　　國初宫禁節料錢¶
内藏有取㑹之禁宫禁好賜之制外廷莫得¶
而知凡今嵗時士庶家以錢分遺家人輩目¶
曰節料或嵗正冬節縱之呼博目曰則劇習¶
尚已乆亦不究所由始珂嘗讀蔡絛鐵圍山¶
叢談而後知　國初蓋已有之　藝祖艱難¶
造&KR0022;示儉一意雖千萬丗猶可拜而仰也謹¶
備錄焉絛之言曰副車弟嘗得　太祖賜名¶
詔一以藏之詔曰　朕親提六師問罪上黨¶
<pb:KR3j0124_SBCK_015-12b>¶
末又曰今七夕節在近錢三貫與娘娘充則¶
劇錢千五與皇后七百與妗子充節料問罪¶
上黨者國&KR0004;征李筠時也娘娘即　昭憲杜¶
皇后也皇后即　孝明王皇后也副車蓋絛¶
謂其弟鞗尚　徽宗女茂德帝&KR0078;云¶
　　　　赦宥之數¶
藝祖在位十九年大赦一郊赦四曲赦三德¶
音六　太宗在位二十七年大赦一郊及耕¶
籍星變𠕋皇太子之赦凡九德音十四　眞¶
<pb:KR3j0124_SBCK_015-13a>¶
宗在位二十五年大赦及封禪祀汾隂聖祖¶
降恭謝上聖號之赦凡六郊及罷兵得雨上¶
聖祖號𠕋皇太子御樓泛赦凡十二常赦九¶
德音十四　仁宗在位四十一年大赦一郊¶
及恭謝明堂籍田祫享母后不豫星變之赦¶
凡十七常赦七德音十二　英宗在位四年¶
大赦一郊及𠕋皇太子之赦二德音三　神¶
宗在位十八年大赦一郊及明堂星變神御¶
殿成年榖屢豐𠕋皇太子之赦凡十曲赦二¶
<pb:KR3j0124_SBCK_015-13b>¶
德音十七　哲宗在位十五年大赦一郊及¶
明堂祖后不豫星變之赦凡七德音十　徽¶
宗在位二十五年大赦一兩郊明堂受寶圭¶
定鼎謁原廟皇子生復熙豐制度收復燕雲¶
之赦凡二十五常赦十四德音二十七　欽¶
宗在位一年大赦及講和之赦二德音一¶
高宗在位三十六年大赦一郊及明堂皇太¶
子生復辟星變復河&KR0047;母后不豫梓宫來歸¶
之赦十九常赦四德音十七　孝宗在位二¶
<pb:KR3j0124_SBCK_015-14a>¶
十七年大赦一郊及明堂𠕋皇太子慶壽之¶
赦十四德音二　光宗在位五年大赦一郊¶
及聖父不豫之赦凡二略計　建隆庚申以¶
及　紹熙甲寅凡二百三十有四年凡三百¶
有一赦實肇於趙韓王普其仁如天之對其¶
一言興&KR0022;之比歟¶
　　　　祖宗朝田米直¶
承平時錢重物輕本業具舉故粒米狼戾之¶
價與今率不侔而田之直亦隨以翔庳珂按¶
<pb:KR3j0124_SBCK_015-14b>¶
李文簡燾續通鑑長編　熙寧二年十一月壬¶
午　御邇英閣進讀通鑑畢賜坐司馬光呂¶
惠卿議青苗事司馬光曰　太宗平河東輕¶
民租稅而戍兵甚衆命和糴糧草以給之當¶
是時人稀物賤米一斗十餘錢草一圍八錢¶
民樂與官爲市其後人益衆物益貴而轉運¶
司常守舊價不肯復増或更折以茶布或復¶
支移折變嵗飢租税皆免而和糴不免至今¶
爲膏肓之疾又　熙寧八年八月戊午中書¶
<pb:KR3j0124_SBCK_015-15a>¶
進呈戸房乞下兩浙提舉水利及轉運司各¶
差官定驗兩浙興修水利不當事呂惠卿曰¶
臣等有田在蘇州一貫錢典得一畒田嵗收¶
米四五六斗然常有拖欠僅如兩嵗一收上¶
田得米三斗斗五十錢不過直百五十錢而¶
今修堤岸所率每畒二百錢有千畒田即出¶
二百千如何𢬵得觀　太平興國至　熙寧¶
止百餘年　熙寧至今亦止百餘年田價米¶
價乃十百倍蓰如此今蘇湖間上田每嵗收¶
<pb:KR3j0124_SBCK_015-15b>¶
主租一石折糙而計亦止得八斗如江鄉田¶
上色可收穀四石却可得主租二石舂而爲¶
米亦止一石而四石之田固不多見也税尤¶
重計所得猶不及五六斗耳尋常一縣丞下¶
鄉㸃視陂塘已不翅畒費二百而當時已歎¶
其重今乃反以爲輕耶可爲永嘅¶
　　　　潜藩節鎮¶
紹興八年十月甲戌左僕射趙鼎罷爲忠武¶
節度知紹興府議者謂故事當帶檢校官且¶
<pb:KR3j0124_SBCK_015-16a>¶
忠武乃　神宗皇帝潜藩乃貼麻授檢校少¶
傅奉國軍節度使徙知泉州珂按　南渡以¶
後除節鎭犯　潜邸名者不可縷數近丗李¶
儀同孝友建奉寧節亦同　髙宗舊鎭蓋失¶
於辭於理固不可用也¶
　　　　官稱不避曹司¶
凡今丗避家諱者不避嫌名雖著于令而&KR0004;¶
無官曹官稱之别珂按唐書賈曾傳父名言¶
忠睿宗時擢中書舎人以父嫌名不拜開元¶
<pb:KR3j0124_SBCK_015-16b>¶
&KR0004;復拜中書舎人曾固辭議者謂中書乃曹¶
司非官稱嫌名在禮不諱乃就職然則中書¶
者曹司也舎人者官稱也又有差别輕重唐¶
人最重諱而所言乃如此與　今制尤不同云¶
愧郯録卷第十五¶
