# -*- mode: mandoku-view; -*-
#+TITLE: 愧郯錄
#+DATE: 2015-09-12 00:24:33.367375
#+PROPERTY: ID KR3j0124
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB07n0618-016愧郯錄-後序.
<pb:KR3j0124_SBCK_016-1a>¶
後序¶
郯猶國也夫子之所辱問焉取而名編摭其¶
意而已不直一愧也嘗試考之士君子之爲¶
學恥一物之不知等千百載而上倚相所未¶
讀序書所弗紀歴歴如一日焉顧於古乎何¶
有而迺立人之朝當¶
今之丗於其目擊而身履者疑弗問問弗辨¶
辨弗篤曾猶可以愧贖而謂郯云乎哉郯云¶
乎哉李衛公唐人第一流也其立言以厲丗¶
<pb:KR3j0124_SBCK_016-1b>¶
蓋不茍然矣公之言曰臺閣典章本公卿子¶
弟之責亦惟以其所習聞者而諉之也諉斯¶
恕之矣幸生¶
文明化成之代未能奮已所學䇿勲觚鉛碌¶
碌以爲丗祿羞人以其習而諉之丗即其諉¶
而取之略於遠而問之以邇舍夫古而責之¶
以今非恕何居而且俛而受之又從而文之¶
以辭盍知夫逆求其可承從容丈席間誼國¶
君臣跫然相顧起不期之歎失官之恥徧中¶
<pb:KR3j0124_SBCK_016-2a>¶
國無能自逭於聖人之譏則郯固未易企而¶
亦未易以愧言也愧其所不當愧附其所不¶
容附吾名贅矣然猶有願言者謂志於愧不¶
若志於慕愧於恕不若愧於聒請書衛語併¶
勉方來是嵗後三月望珂後序¶
<pb:KR3j0124_SBCK_016-2b>¶
