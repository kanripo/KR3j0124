# -*- mode: mandoku-view; -*-
#+TITLE: 愧郯錄
#+DATE: 2015-09-12 00:24:32.852222
#+PROPERTY: ID KR3j0124
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 4
#+PROPERTY: FILE SB07n0618-004愧郯錄-卷四.
<pb:KR3j0124_SBCK_004-1a>¶
愧郯録卷第四(五則)¶
　　　　　　　相　臺　岳　珂¶
　　　　先廟後郊¶
珂前辨南北郊妄意以禮之大者與常禮異¶
折&KR0168;古今以俟博識及考　元豐六年十月¶
庚辰太常丞吕升卿所　奏則先廟後郊當¶
時亦嘗有議之者反覆其論可謂至當而迄¶
不見於用則蓋有弗便乎今雖欲力行不可¶
得也珂故因是而發其餘論焉升卿之言曰¶
<pb:KR3j0124_SBCK_004-1b>¶
近以　郊祀致齋之内不當詣　景靈宫及¶
太廟朝饗遂具奏伏聞止罷　景靈宫諸處¶
朝謁而　天興殿及　太廟朝饗如故臣伏¶
以郊丘之祀　國之大事有天下者莫重乎¶
饗帝臣歴攷載籍不聞爲祀天致齋乃於其¶
間先饗　宗廟者也獨有唐天寶之後用田¶
同秀之言立老子廟號曰太清宫是嵗將行¶
郊祀以二月辛卯先躬享焉祀用青詞饋用¶
素饌甲午又親享于太廟丙申乃有事于南¶
<pb:KR3j0124_SBCK_004-2a>¶
郊終唐之丗奉而行之莫知其非雖論者以¶
爲失禮然攷其初致齋之日乃辛卯享于太¶
清宫至丙申殆且五日乃得雍容休息以見¶
上帝也今　陛下致齋三日其一日於　大¶
慶殿而用其二日三行禮焉古之大祀未有¶
不齋三日而敢與神明交者故經曰齋三日¶
一日用之猶恐不敬二日伐皷何居蓋先王¶
之於祭祀之齋如此其謹也今　陛下行禮¶
於　天興殿才齋一日爾其之　太廟與郊¶
<pb:KR3j0124_SBCK_004-2b>¶
宫也前祀之一日皆嘗用之矣謂之一日之¶
齋尚非全也夫用一日之齋以修大祀未見¶
其可况非全日乎於以奉　宗廟則齋之日¶
不足於以事上帝則齋之儀不専　陛下恭¶
嚴寅畏三嵗一修大禮将以受無疆之休其¶
爲致齋者乃如此殆未稱　昭事之意也今¶
太廟嵗有五大享皆如古矣又於郊祀復修¶
遍享之禮此爲何名乎論者曰　宗廟之禮¶
未嘗親行故因郊祀恭展薦獻臣曰不然唐¶
<pb:KR3j0124_SBCK_004-3a>¶
太宗時馬周言曰陛下自踐位宗廟之享未¶
嘗親事竊惟聖情以乗輿一出所費無藝故¶
忍孝思以便百姓遂俾唐史不書皇帝入廟¶
何以示來葉良謂此也且人主於宗廟之享¶
自當嵗時躬修其事其不親饗者蓋後世之¶
失禮也　今日必因郊禮以行之則義尤不¶
可夫因者不致專之謂也　七丗聖神儼在¶
清廟　朝廷不特講嵗時親行之禮而因以¶
饗之此非臣之所聞也臣愚以謂今郊禮宜¶
<pb:KR3j0124_SBCK_004-3b>¶
如故事致齋於　大慶殿二日徑赴行宫其¶
宫廟親饗並乞寢罷或　車駕必欲至　太¶
廟即乞止告　太祖一室以侑神作主之意¶
撤去樂舞以盡尊天致齋之義其　天興朝¶
饗乞更不行請如新降　朝旨俟禮畢而¶
恭謝伏請繼今日已往别修　太廟躬祀之¶
制嵗五大享　乗輿親臨其一焉仍望自今¶
嵗臘饗爲首於明年行春祠之禮禴與烝嘗¶
自次年以叙終之每遇行　廟享之時則罷¶
<pb:KR3j0124_SBCK_004-4a>¶
景靈宫一孟朝謁之禮　廟享致齋乞於¶
内殿出入如常儀如此則　祀天饗　親兩¶
得其當矣珂按先廟後郊蘇文忠軾嘗引書¶
武成證爲周禮而珂固疑其即變禮以爲常¶
矣升卿謂古之大祀未有不齋三日而敢與¶
神交者考之武成厥四月丁未祀于周廟越¶
三日庚戌柴望大告武成雖禮之變猶必歴¶
三日而後柴望則升卿之言豈非明據然珂¶
謂升卿之論　廟享嵗五大享而臨其一乃¶
<pb:KR3j0124_SBCK_004-4b>¶
殺禮也非備禮也行　廟享之時則罷　景¶
靈宫一孟朝謁之禮　廟享旣與　景靈迭¶
用且致齋　内殿出入如常儀乃常禮也非¶
大禮也夫天地大&KR0021;也　祖宗大&KR0021;也隆禮¶
備物不可偏廢其&KR0020;必如　仁宗祫享之制¶
始合於禮之冝夫　嘉祐之行祫也以代三¶
年之郊也輅而齋冕而事門而肆眚皆郊制¶
也前乎元年　恭謝于　大慶後乎七年¶
大享于　明堂則四年之祫適三年之中也¶
<pb:KR3j0124_SBCK_004-5a>¶
如升卿言是以常禮享　祖宗而以大禮祀¶
天地也若每嵗而入廟又三嵗而出郊禮有¶
隆而無殺知其必不能也知乎此又益知乎¶
南北郊之不可以兼舉也分郊而&KR0021;舎升卿¶
之說則　太廟　原廟之享不知其存乎否¶
也苟存也則先南郊祀之先北郊亦祀之¶
祖宗之&KR0021;二而天地之&KR0021;一　祖宗三嵗而¶
徧天地六嵗而徧以卑踰尊不可也苟廢也¶
則　原廟　恭謝之制就可如升卿之說而¶
<pb:KR3j0124_SBCK_004-5b>¶
太廟則不可以乏享也享不可以殺禮也是¶
又於何時增此一郊耶其䟽其數將於此乎¶
益無統矣¶
　　　　魚袋¶
國&KR0004;承五季草創官儀未備　熈陵旣卒伐¶
功垂意右文彌文浸舉章服稽古以爲後則¶
雍熈元年十一月丁卯　祀南郊大赦初許¶
陞朝官服緋一　及二十年者叙賜緋紫内出¶
魚袋以賜近臣自是内外陞朝文武皆帶凡¶
<pb:KR3j0124_SBCK_004-6a>¶
服紫者飾以金服緋者飾以銀京朝官幕職¶
州縣官賜緋紫者亦帶親王武官内職將校¶
皆不帶　國朝魚袋之制自此始珂嘗以歐¶
陽文忠脩劉昫新舊唐史唐㑹要考訂其由¶
雖詳刱革然其所以刱者抑寓它&KR0003;殆非¶
國朝所當因也㑹要髙宗永徽二年四月二¶
十九日開府儀同三司及京官文武職事四¶
品五品並給隨身魚袋舊史輿服志以爲五¶
月新史車服志不著年月以爲三品五品有¶
<pb:KR3j0124_SBCK_004-6b>¶
飾金與銀之別且出内必合以防召命之詐¶
還攷㑹要永徽五年八月十四日勑恩榮所¶
加本縁品命帶魚之法事彰要重豈可生平¶
在官用爲襃飾纔正亡殁便即追收尋其終¶
始情不可忍自今已後五品已上有薨亡者¶
其隨身魚不須追收如此則魚袋本以襃飾¶
恐不專以防詐僞也㑹要又載咸亨三年五¶
月三日始令京官四品職事佩銀魚是日内¶
出魚袋徧賜之舊史中載此年月五品以上¶
<pb:KR3j0124_SBCK_004-7a>¶
賜新魚袋並飾以銀三品以上各賜金裝刀¶
子礪石一具參之新史魚袋之賜與分品賜¶
飾年月逈別本非一時事又&KR0004;無金飾魚袋¶
之制所謂金飾者乃刀子礪石耳斷文紀事¶
固巳失實㑹要武后垂拱二年正月二十日¶
赦諸州都督剌史並凖京官帶魚新舊史載¶
年月無訛按外鎭督剌自有魚符&KR0004;不假魚¶
袋以信召命益驗襃飾之&KR0003;爲可據所以給¶
之者欲以均内外之寵而巳㑹要天授元年¶
<pb:KR3j0124_SBCK_004-7b>¶
九月二十六日改内外官所佩魚爲&KR0027;至中¶
宗神龍元年二月四日在京文武官五品以¶
上依舊式佩魚袋乆視元年十月十三日職¶
事三品以上&KR0027;袋冝用金飾四品用銀飾五¶
品用銅飾上守下行皆依官給神龍元年九¶
月十七日赦嗣王郡王有階卑者許佩金魚¶
袋至元宗開元元年八月二十日諸親王長¶
子先帶郡王官階卑者亦聽著紫佩魚袋神¶
龍二年八月制京文官五品已上依舊式佩¶
<pb:KR3j0124_SBCK_004-8a>¶
銀魚睿宗景龍三年八月令特進佩魚散職¶
佩魚自兹始新舊史雖有詳略其事互同則¶
改魚爲&KR0027;正武后革命時事而中宗反正不¶
俟淹時即復其制要必有深意不直爲外飾¶
蘇氏記又曰自永徽已來正貟官始佩魚其¶
離任及致仕即去魚袋貟外判試并檢校等¶
官並不佩魚至開元八年九月十四日中書¶
令張嘉正奏請致仕官及内外官五品已上¶
檢校試判及内供奉官見占闕者聽凖正貟¶
<pb:KR3j0124_SBCK_004-8b>¶
例許終身佩魚以爲榮寵以理去任亦許佩¶
魚自後恩制賞緋紫例兼魚袋謂之章服㑹¶
要景雲二年四月二十四日赦魚袋著紫者¶
金裝著緋者銀裝新史開元初駙馬都尉從¶
五品者假紫金魚袋都督刺史品卑者假緋¶
銀魚袋參稽並觀則散官貟外判試檢校皆¶
佩魚又許終身雖去任亦佩益驗襃飾之&KR0003;¶
爲不誣而防詐之制爲己變也假紫假緋正¶
今日借服之所自始而金銀銅之飾雖肇於¶
<pb:KR3j0124_SBCK_004-9a>¶
久視而用以　品秩者蓋¶
至於景雲而後定新史分品賜飾謂在髙宗¶
朝益見其非珂後因閱朝野僉載有曰唐上¶
元年中令九品已上佩刀礪筭袋紛帨爲魚¶
形結帛作之取魚之衆鯉彊之兆也至天后¶
朝乃絶景雲之後又凖前結帛魚爲飾竊疑¶
魚袋之始意或出此武后旣廢帛魚亦改&KR0027;¶
佩正一意度耳及考雜傳記見唐李淳風䜟¶
書有江中鯉魚十八子之&KR0003;爲唐受命之符¶
<pb:KR3j0124_SBCK_004-9b>¶
又酉陽雜爼載唐律取得鯉魚即冝放仍不¶
得喫號赤鯶公賣者决六十程文簡大昌演¶
蕃露載武后以元武爲&KR0027;故改&KR0027;佩稡此數¶
&KR0003;始信所疑爲有据依新史又載髙祖&KR0004;入¶
長安罷隋竹使符班銀莵符其後改爲銅魚¶
符以起軍旅易守長京都留守折衝府捉兵¶
鎭守之所及左右金吾宫苑捴監牧監皆給¶
之宫殿城門給交魚符廵魚符左廂右廂給¶
開門符閉門符蕃國亦給之雄雌各十二銘¶
<pb:KR3j0124_SBCK_004-10a>¶
以國名雄者進内雌者付其國朝貢使各賫¶
其月魚而至不合者劾奏又新史載魚袋顛¶
未曰隨身魚符者以明貴賤應召命左二右¶
一左者進内右者隨身皇太子以玉契召勘¶
合乃赴親王以金庶官以銅皆題某位姓名¶
官有貳者加左右皆盛以魚袋三品以上飾¶
以金五品以上飾以銀去官納之不刻者傳¶
佩相付復考帝紀髙祖以隋義寧元年十一¶
月甲子入京師二年四月辛巳停竹使符班¶
<pb:KR3j0124_SBCK_004-10b>¶
銀莵符五月甲子受禪改元武徳九月癸丑¶
改銀莵符爲銅魚符則草昧之初所以汲汲¶
易之者正以爲開國之兆而其他一切之用¶
符契皆以魚意尤不待辨而可察也在隋之¶
先雖亦嘗用魚符矣特偶然以爲飾至唐用¶
䜟正指此以神其革命又不當以隋爲比新¶
史雜載之&KR0003;正防僞之源流要是符盛以袋¶
雖出初意袋飾以魚本爲寵章金銀之飾&KR0004;¶
無年月自當以紀爲正後雖不合符者亦得¶
<pb:KR3j0124_SBCK_004-11a>¶
佩意益顯然其不可泥&KR0004;剏之制亦明矣然¶
則　國朝因之可乎洪文敏邁容齋四筆載¶
隨筆書衡山唐碑别駕賞魚袋之名不可曉¶
今按唐職林魚袋帶門叙金玉銀鐵帶及金¶
銀魚袋云開元勑非灼然有戰功餘不得輒¶
賞魚袋斯明文也珂按以魚袋充賞蘇氏記¶
新舊史皆有賞緋紫例兼魚袋之文㑹要開¶
元二年閏二月勑承前諸軍人多有借緋及¶
魚袋者無功借賞深非道理宜勑收取郎將¶
<pb:KR3j0124_SBCK_004-11b>¶
以上先借後奏其靈武和戎天武幽州鎭軍¶
赤水河源瀚海安西定逺等軍旣臨賊衝事¶
藉垂賞量軍大小各賜金魚袋一二十枚銀¶
魚袋五十枚並委軍將臨時行賞則賞魚袋¶
出處亦可與職林參見也馬永卿&KR0180;眞子録¶
載陜府平陸主簿張貽孫問魚袋制度而答¶
以今之魚袋乃古魚符必以魚者蓋分左右¶
可以合符唐人用袋盛魚今人以魚飾袋爲¶
非古制要亦未詳考其由云¶
<pb:KR3j0124_SBCK_004-12a>¶
　　　　服章入銜¶
今之　賜章服入銜者服紫者曰賜紫金魚袋¶
服緋者曰賜緋魚袋其爲連率職司節鎭支¶
郡倅貳服色未至而應隔借若序借者服紫¶
者止曰借紫服緋者止曰借緋所借魚袋不以¶
入銜而實得佩魚如正賜者珂按唐故事假紫¶
者金魚袋假緋者銀魚袋見於新史開元之¶
制　本朝　雍熈郊赦雖復賜魚而不及借¶
服者考之續會要　政和元年十一月十七日¶
<pb:KR3j0124_SBCK_004-12b>¶
尚書兵部侍郎王詔奏今監司守倅等並許¶
借服色而不許佩魚即是有服而無章殆與¶
吏無別乞今後應借緋紫臣僚並許隨服色¶
佩魚仍各許入銜&KR0248;回日依舊服色　從之¶
則借服得佩魚蓋自是年始也然當時詔所¶
奏旣許以借佩又許以入銜則凡今之結銜者¶
皆當全書金魚銀魚袋而有司給　告勑例¶
不帶行則&KR0013;借者無縁敢自以入銜此　南¶
渡而後掌故散訛之失也又有位登法從而¶
<pb:KR3j0124_SBCK_004-13a>¶
未至八座者於法止賜金帶不復佩魚而每¶
於官職封賜全銜猶帶賜紫金魚袋&KR0013;賜者¶
亦不敢削去則是借服本有佩不得入銜賜¶
帶雖無魚廼循誤例名實有無於是舛矣蓋¶
凡除授率中書&KR0028;尚書賜敕或下天官給告¶
因襲前比不復檢覈士大夫亦忽不考云¶
　　　　執政階官封爵¶
元豐官制&KR0004;行以特進易左右僕射金紫銀¶
青易六曹尚書自特進而上非宰相不除執¶
<pb:KR3j0124_SBCK_004-13b>¶
政雖乆次階亦止金紫爵不過開國蓋　祖¶
宗朝參樞例官惟得至八座間如李至之類¶
亦僅寵以節&KR0207;無爲僕射者夏竦徹國非端¶
揆蓋相制已頒而格且爲樞宻使而後得之¶
故　元豐稽以爲比所以辨等衰重名器也¶
然在昔時侍從官得至吏部尚書實今金紫¶
洪文敏邁容齋三筆載　紹興以來惟梁&KR0045;¶
祖&KR0081;勝仲以致仕得之自是而後始以兩階¶
爲重專待執政從橐至光禄者已絶少不復¶
<pb:KR3j0124_SBCK_004-14a>¶
可以序進何元樞澹去　國及今十五年不改¶
金紫階洪文敏邁沈憲敏樞以宣奉上課皆¶
不行後以致仕及子遇郊叙封而後得之文¶
敏亦自著其事於三筆此最近日明證珂嘗¶
攷之　徽宗詔旨　宣和元年二月戊戌特¶
進知樞宻院事鄧洵武爲少保依前知樞宻¶
院　詔以洵武首議　紹述故録其功也旣¶
又封莘國公雖其年三月癸丑　御筆恩數¶
並依宰臣例乃正以巳除少保之故而與之¶
<pb:KR3j0124_SBCK_004-14b>¶
且其爲賜位時元未有此　旨是執政階官¶
封爵似無限法矣當時以　元豐改制不置¶
樞宻使故洵武止以知院視宰臣珂又按蔡¶
元道官制舊典曰　政和後薛昂帶觀文殿¶
學士任特進白時中以門下侍郎帶特進皆¶
失舊制繼　詔並改金紫光禄大夫今後非¶
宰相不除則是　政　宣間雖時有侵紊尚¶
能申儆&KR0004;制如蔡攸之與京恩倖震天下乃¶
自殿學士由節&KR0207;序進儀同遂班孤棘它日¶
<pb:KR3j0124_SBCK_004-15a>¶
領宥府蓋已在爲傅之後而　紹興間秦檜¶
以䑛犢之愛其子熺自知院引嫌罷纔降恩¶
數比宰相之　旨遂歴大觀文少師封國公¶
其躐進捷出有京攸之所不敢爲蕩滅典法¶
餘熖至今尚可想也葛文康勝仲行狀謂勝¶
仲以左宣奉謝事文敏亦誤紀耳或謂　元¶
豐&KR0009;禄條目開府特進爲散執官金紫至太¶
中爲侍從官予之以其名而隂尼其所至殆¶
不可曉珂竊謂不然今著令有曰觀文殿大¶
<pb:KR3j0124_SBCK_004-15b>¶
學士至諸閣待制爲侍從官而丗未有以舊¶
橐除大觀文者泥文捐實固不得輕議　聖¶
制也¶
　　　　尚書之名¶
今丗爲尚書者尚字皆從平聲都省之名亦¶
然珂嘗竊疑其義有所未解考之宋書百官¶
志而後知其訛志之言曰尚書古官也舜攝¶
帝位命龍作納言即其任也周官司㑹鄭元¶
云若今尚書矣秦丗少府遣吏四人在殿中¶
<pb:KR3j0124_SBCK_004-16a>¶
主發書故謂之尚書尚猶主也漢&KR0004;有尚冠¶
尚衣尚食尚浴尚席尚書謂之六尚戰國時¶
巳有尚冠尚衣之屬矣秦時有尚書令尚書¶
僕射尚書丞然則尚書之稱當從去聲而非¶
平聲亦旣明甚第鄭康成注周禮司㑹曰司¶
㑹計官之長若今尚書唐陸德明釋其音曰¶
常雖有此据了不知其義之所繇取此殆今¶
丗襲稱之始也　徽宗朝復殿中省有六尚¶
今内省品秩猶有尚宮等稱謂益無可疑云¶
<pb:KR3j0124_SBCK_004-16b>¶
