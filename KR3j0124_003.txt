# -*- mode: mandoku-view; -*-
#+TITLE: 愧郯錄
#+DATE: 2015-09-12 00:24:32.807714
#+PROPERTY: ID KR3j0124
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB07n0618-003愧郯錄-卷三.
<pb:KR3j0124_SBCK_003-1a>¶
愧郯録卷第三(六則)¶
　　　　　　　相　臺　岳　珂¶
　　　　南北郊¶
洪文敏邁容齋四筆紀南北郊二事曰三代¶
之禮冬至祀天扵南郊夏至祭地扵北郊王¶
莽扵元始中改為合祭自是以来不可復變¶
元豐中下　詔欲復北郊至六年唯以冬至祀¶
天而地祇不及事　元祐七年又使博議而許¶
將顧臨范純禮王欽臣孔武仲各為一說逮¶
<pb:KR3j0124_SBCK_003-1b>¶
&KR0171;文忠軾之論出於是群議盡廢當時諸人¶
之&KR0003;有六一曰今之寒暑與古無異宣王六¶
月出師則夏至之日何爲不可&KR0021;二曰夏至¶
不能行禮則遣官攝行亦有故事三曰省去¶
繁文末節則一歳可以再郊四曰三年一祀¶
天又三年一&KR0021;地五曰當郊之歳以十月神¶
州之&KR0021;易夏至之方澤可以免方暑舉事之¶
患六曰當郊之歳以夏至祀地祇於方澤¶
上不親郊而通爟火於禁中望祀軾皆辟之以¶
<pb:KR3j0124_SBCK_003-2a>¶
謂無一可行之理其文載扵奏議凡三千言¶
元符中又　詔議合祭論不一唯太常少卿宇¶
文昌齡之議最為簡要曰天地之勢以髙卑¶
則異位以禮制則異宜以樂則異數至扵衣¶
服之章器用之具日至之時皆有辨而不同¶
夫祀者自有以感扵無自實以通扵虛必以¶
氣合氣然後可得而親可冀其格今祭地扵¶
圜丘合以氣則非所合以類則非應而求髙¶
厚之来享不亦難乎後竟用其議此兩說之¶
<pb:KR3j0124_SBCK_003-2b>¶
至當如此珂按二郊重事也　中興以後雖¶
循合祭之制大槩不過三說一以　祖宗乆行¶
神靈之所顧歆　崇觀作新卒無福應一以¶
經　元祐宗工鉅儒之論必不可破一以因時¶
制宜難扵頻舉重禮然以珂攷之合祭之議¶
謂之便今可也謂之合古不可也分祭之議¶
謂之合古可也謂之便今不可也二議自不¶
相揜軾必欲兼取而合之此所以啟後日紛¶
紛之論軾之自謂合扵古者八而六議不與¶
<pb:KR3j0124_SBCK_003-3a>¶
焉晚學蓋嘗竊疑之而不敢議也及博觀¶
紹聖間諸公之所以藉口者則亦容有說矣謹¶
參以臆說而著之虞書肆類禋望徧于羣神¶
當時必不略地&KR0344;之祀夫受禪大事也祇見¶
之初固皆秩非常之禮如漢魏以後升燎而¶
後即位耳恐未可以為比此一可疑也武王¶
克商柴祭上帝望祭山川未嘗有南郊北郊¶
之别夫告成亦大事也且告非祭也如今之¶
奏告　國有大事則告之固不容拘以二至而¶
<pb:KR3j0124_SBCK_003-3b>¶
亦不容循以為常也此二可疑也昊天有成¶
命之詩歌天而不歌地使歌扵北郊則未有¶
歌其所不祭祭其所不歌者夫般廵守而祀¶
四岳河海也其詩曰允猶翕河若以為祭則¶
必歌則海岳之祭將合扵河乎天作之詩不¶
言先公猶曰一廟也河海異地矣故或者以¶
折陳祥道而張商英首言之　紹聖之初此三¶
可疑也春秋書不郊猶三望左氏以為郊之¶
細魯猶及山川周獨不及嶽瀆乎嶽瀆茍得¶
<pb:KR3j0124_SBCK_003-4a>¶
従祀地示固必合祭矣夫說者言三望或以¶
為泰山河海又以為淮河又以為分野之星¶
及山川固自不同禮三正記曰郊後必有三¶
望先儒以為助天布功是以祭天及之皆扵¶
郊之明日然春秋書猶以示譏若曰廢其大¶
而祀其細則可譏耳望未嘗合扵郊也蓋别¶
祭也逆計以及魯之禮因魯以想周之制此¶
四可疑也天地合祭久矣議者乃謂始扵王¶
莽且禮當論其是非不當以人而廢夫書之¶
<pb:KR3j0124_SBCK_003-4b>¶
紀虞周皆變禮也詩春秋之紀周魯皆疑辭¶
也則謂不始扵莽亦不過以十九章歌為說¶
耳漢禮視古多違要未為確此五可疑也光¶
武親誅莽尚采元始故事八陛重壇皆南鄉¶
西上見扵建武之制夫漢世郊禮駮矣五畤¶
待我而具髙祖未嘗不因秦渭陽五帝之廟¶
汶上明堂之祠多出方士之口汾雎后土至¶
孝武而始舉其制如圓丘之類亦不經漢不¶
祭地&KR0344;者六葉康衡改郊位随輙罷去終西¶
<pb:KR3j0124_SBCK_003-5a>¶
漢之丗事地甚略光武草創之爲亦姑謂度¶
吾所能行或如髙祖之因秦而巳中元之定¶
七郊仍别有方澤恐未可據此六可疑也水¶
經注伊水東北魏有圜丘準漢日爲重壇天¶
地位其上夫漢巳不足法而魏可因乎此七¶
可疑也唐天寶元年敕皇地示宜如南郊合¶
&KR0021;以後皆合于圜丘夫天寶之時視漢魏益¶
邈矣且　元豐之詔固欲盡剗近代之陋而一¶
還成周之典今以是爲證果足以厭議者之¶
<pb:KR3j0124_SBCK_003-5b>¶
心乎此八可疑也夫摭其合者八而皆不免¶
扵疑固将又求其所以合則益趨扵滕口矣¶
昌齡之議截截明辨如白黑一二之不可易¶
是矣抑不知軾之已出扵此也軾之言曰夫¶
漢之郊禮尤與古戾唐亦不能如古　本朝¶
祖宗欽崇祭祀儒臣禮官講求損益非不知¶
圓丘方澤皆親祭之為是也蓋以時不可行¶
是故參酌古今上合典禮下合時宜較其所¶
得已多扵漢唐矣天地　宗廟之祭皆當嵗徧¶
<pb:KR3j0124_SBCK_003-6a>¶
今不能嵗徧是故徧於三年當郊之嵗又不¶
能於一嵗之中再舉大禮是故徧於三日此¶
皆因時制宜雖聖人復起不能易也今並祀¶
不失親祭而北郊則必不能親往二者孰為¶
重乎若一年再郊而遣官攝事是長不親事¶
地也三年間郊當祀地之嵗而暑雨不可親¶
行遣官攝事則是天地皆不親祭也夫分祀¶
天地决非今世之所能行議者不過欲扵當¶
郊之嵗祀天地　宗廟分而為三耳分而為三¶
<pb:KR3j0124_SBCK_003-6b>¶
有三不可夏至之日不可以動大衆舉大禮¶
一也軍賞不可復加二也自　有國以来天地¶
宗廟唯饗此祭累嵗相承唯用此禮此乃神¶
祇所歆　祖宗所安不可輕動動之則有吉¶
凶禍福不可不慮三也凡此三者臣熟計之¶
無一可行之理伏請従舊為便又發其意於¶
議中曰古者以親郊為常禮故無繁文今世¶
以親郊為大禮故繁文有不能省珂謂止常¶
禮大禮二字自足以為不可破之論正不必¶
<pb:KR3j0124_SBCK_003-7a>¶
區區求合以啟多言今世之郊士大夫識周¶
禮者皆能心非之特壓以軾之重望而重以¶
元祐諸公之公言蓋謂昌齡名頗不著　紹聖¶
以後為是紛紛者卒不可従故雖邁著書亦¶
兩存其說俱謂至當而軾之所謂合古者僅¶
寘之不辨而已爾不然夫豈不知昌齡之非¶
軾倫擬也耶珂嘗妄欲剟取軾之說而附益¶
之曰類禋柴望雖曰因事而見然虞周以躬¶
事為常祀而以禪告為大祀今將以分祭為¶
<pb:KR3j0124_SBCK_003-7b>¶
常祀而以合祭為大祀斯可矣唐賈曾議曰¶
有虞氏禘黄帝而郊嚳夏后氏禘黄帝而郊¶
鯀郊之與廟皆有禘也禘扵廟則祖宗合食¶
扵太祖禘扵郊則地祇羣望合食扵圎丘以¶
始祖配享蓋有事大祭非常禮也禇無量郭¶
山惲皆以曾言為然今亦將以分祭為郊而¶
以合祭為禘斯可矣明皇天寳之敕曰凡所¶
祠享必在躬親朕不親祭禮將有闕始用合¶
祭於是唐世皆遵行之今又將以分祭為攝¶
<pb:KR3j0124_SBCK_003-8a>¶
事以合祭為親祠斯可矣蓋是三者凡以為¶
二字之異而辨之者也周禮一嵗祀天者三¶
明堂享帝者一四時迎氣者五祭地者三饗¶
宗廟者四凡此十五者皆天子親祭也而又¶
朝日夕月四望山川社稷五祀及羣小祭之¶
類亦皆親祭夫天地異位禮樂異數不可同¶
固也五方異尚流峙異形隂陽異宜昏明異¶
用其不可同致均也今六變致神之樂同而¶
用之何也六冕有别王祀皆親隆殺雖殊親¶
<pb:KR3j0124_SBCK_003-8b>¶
見則一故社稷最貴雖賞刑必受命嶽瀆至¶
重雖封建不以封其不可攝事均也今列壝¶
従祀之禮分而獻之何也拜日東郊揖月西¶
望迎氣以應合蜡以成以時感神因地致敬¶
其不可合處均也今圜丘一方之地合而饗¶
之何也是三者凡以為二說之異而合之者¶
也訂而考之固將知所處矣夫分郊而祀従¶
祀亦且分之也日月星辰合扵天日春月秋¶
可以盡格於冬至乎四嶽海瀆合於地岱東¶
<pb:KR3j0124_SBCK_003-9a>¶
華西可以盡致於北郊乎合於南郊非古也¶
猶曰来享者屈扵天之尊也格扵禮之大也¶
分而不能盡合扵古又不能盡格扵神則亦¶
無說矣故必欲分南北郊者非盡罷従祀則¶
不可分従祀之禮非　天子能親徧羣祀則¶
不容罷親徧羣祀非盡用周之禮樂則不如¶
不徧盡用周之禮樂非能封建如周使諸侯¶
分治其國而　王朝之事日簡一日惟専意¶
扵祭則不能盡用嗚呼亦難矣當時曾肇謂¶
<pb:KR3j0124_SBCK_003-9b>¶
&KR0021;者順隂陽之性或燔或瘞或沉或埋今於¶
地示事之非其方致之非其&KR0011;又違於時以¶
此事地未必來享而便謂此爲親見地示之¶
實此臣所未諭其論甚美然不知&KR0010;固有祀¶
矣祀固因其方用其時行其禮樂矣特此爲¶
大祀虞周之曰&KR0011;曰禋曰柴曰望果皆合其¶
方因其&KR0011;而用其時乎此可爲因革之辨而¶
不足爲二&KR0003;之折&KR0168;明矣又按分&KR0021;之議肇¶
於　元豐三年詳定禮文所之言五月甲子陳¶
<pb:KR3j0124_SBCK_003-10a>¶
襄初請　親祀之嵗夏冬疊舉二祀李清臣請¶
用後漢五位之制　親祀之嵗宿廟以告宿北¶
郊以祭宿南郊以祀止以一時王存請以孟¶
冬純隂之月陸佃請用魯三望之制即圓丘¶
之北别祀地&KR0344;張璪請盛禮容具樂舞遣&KR0193;¶
宰攝事又　詔更加講求明年四月己巳李¶
清臣黄顔王仲修楊傑何洵直葉祖洽文及¶
甫張璪陸佃皆列名　上議惟陳薦援成命之¶
詩媪神並况之章以為不始王莽乞姑仍舊¶
<pb:KR3j0124_SBCK_003-10b>¶
曾肇請損儀衛之虛文以就躬事地&KR0344;之實¶
是日遂下詔　親祠如南郊如不　親祠上公¶
攝事仍别修定攝事儀制六年五月甲申禮¶
部太常寺上　親祠及攝事者儀以獻　詔行¶
之時猶未敢以躬祭為必行也七月庚申築¶
方丘是年十一月丙午冬祀遂不復設地&KR0344;¶
位　元祐初政兩行大饗七年三月始議復合¶
九月戊子　上議戊戌　詔以初見于郊姑設¶
地&KR0344;位竣事復議十一月癸巳郊八年二月¶
<pb:KR3j0124_SBCK_003-11a>¶
壬申軾議始　上四月丁巳遂　詔罷集議仍¶
用合祭　紹聖元年五月甲寅以右正言張¶
商英言　詔禮官詳議戊午中丞黄履復言¶
詔送禮寺二年正月辛亥又　詔議如何可¶
以親行祭地之禮然後可罷合祭時又未敢¶
以合祭為全非也三年正月戊午遂　詔間¶
因大禮躬祭地示然實未嘗行至　政和四年¶
五月丙戌始克行方澤蓋三十二年之中大¶
典凡三變而地示僅　元祐一祭而已雖　哲¶
<pb:KR3j0124_SBCK_003-11b>¶
徽堅主其議亦十九年而乃得行其難如此又¶
按　元祐之議主合祭者吕大防蘇頌蘇轍¶
鄭雍蘇軾顧臨范祖禹錢勰李之純蔣之竒¶
喬執中吴立禮張瓛王欽臣主分祭者范百¶
禄范純禮彭汝礪范子竒曾肇王覿豐稷韓¶
宗道劉安世孔武仲陳軒盛陶宇文昌齡楊¶
畏董敦逸黄慶基虞䇿孫路歐陽棐韓治朱¶
彦宋景年閻木杜純而欽臣則僅乞以初見¶
天地並祭以謝丕况純又主苑中爟火望祠¶
<pb:KR3j0124_SBCK_003-12a>¶
之議者也武仲議亦稍異　紹聖之議主合祭¶
者錢勰范純禮韓宗師王古井亮采常安民¶
李琮主分祭者蔡京林希蔡卞黄履吴安持¶
晁端彦翟思郭知章劉拯黄慶基董敦逸豐¶
稷傅楫葉祖洽劉定黄裳盛陶虞䇿稷楫祖¶
洽欲省儀以便祭定裳陶䇿則遷就十月神¶
州之祭者也其說皆具是矣軾又以丁未祀¶
周廟為先廟後郊亦周之禮蓋亦以變為常¶
爾至如力奏乞集議之日互相詰難以盡衆¶
<pb:KR3j0124_SBCK_003-12b>¶
心而祖禹遽白大防以當自　朝廷酌其可¶
否而行之若使相詰必致紛争失體繼遂併¶
集議而罷故商英之撼時論必以為稱首亦¶
有以啟之歟要知議禮大事不可以不詳且¶
謹云¶
　　　　思陵近誤¶
金酋雍立追葬東昏王亶正其廟諡珂嘗讀¶
徐夢莘　三朝北盟集編有大定偽下改窆之¶
詔曰朕惟熈宗孝成皇帝以武元嫡孫受文¶
<pb:KR3j0124_SBCK_003-13a>¶
烈顧命昨其即位十有五年偃兵息民中外¶
乂安惟海陵庶人亮包藏禍心覬覦神噐誘¶
煽姦黨遂成簒逆而又厚誣盛德降從王封¶
亮旣得志肆其&KR0495;殘不道之極至於殺母人¶
怨神怒自厎誅滅惟皇天眷祐于我家肆予¶
一人纉承先緒&KR0064;其悖惡貶爲庶人仍黜其¶
殯於兆域之外仰惟熈宗位號冝正是以間¶
者稽之禮文升祔大寶復加美謚尊而宗之¶
惟是葬非其所蓋常慊然爰命有司卜地㳙¶
<pb:KR3j0124_SBCK_003-13b>¶
日奉還梓宫已扵十月初八日備禮改葬扵¶
思陵庶幾有以慰在天之靈焉按武元即阿¶
骨打文烈即吳乞買僞號太祖太宗名旻與¶
晟者也亶故名喝囉又名&KR0154;剌馬父曰聖果¶
又曰室&KR0154;名宗悛亶以梁王為按班諳版孛¶
極列蓋晟以繼及之約授之儲副嗣位扵　紹¶
興五年僞天㑹之十三年弑扵　紹興十九年¶
僞皇統之九年　壬戌之盟實與　髙皇定和¶
好為與國而　淳熈因山之始大臣失扵審訂¶
<pb:KR3j0124_SBCK_003-14a>¶
襲而用之耳目所接其誤又不可與叱奴同¶
日而語旻之陵曰泰晟曰豫泰雖與　哲廟¶
同稱實先後二十四年祖　吾故智尚無嫌也¶
　　　　諸陵&KR0232;名¶
僖祖陵曰欽　順祖曰康　翼祖曰靖　宣¶
祖曰安　太祖曰昌　真宗曰定　仁宗曰¶
昭　哲宗曰泰　欽宗曰獻實犯後周慶祖¶
漢平帝殤帝唐太祖後晉睿祖偽南漢髙祖¶
唐武后烈祖昭成竇后昭徳王后僖宗漢恵¶
<pb:KR3j0124_SBCK_003-14b>¶
帝南齊宣帝後梁敬祖後晉憲祖吴景帝元¶
魏肅宗周天元唐中宗周明帝唐太宗偽南¶
漢中宗元魏宣武順于后唐元宗髙祖已用¶
之名　靖　定二號凡再改而皆出扵複其¶
弗審為尤甚　思　崇已出前記自　真宗¶
而下聨永字稱謂雖同紀録猶異若　三祖迺¶
國初定制名止一字直相混為一不可别矣¶
南齊宣帝後梁敬祖之為安魏于后之為泰¶
　太祖之為康亦皆聨永字云¶
<pb:KR3j0124_SBCK_003-15a>¶
　　　　舘學輕重¶
王明清揮麈録曰政和中　詔天下州縣官¶
皆帶提舉管勾學事時姚麟以節度使守蔡¶
州建言乞免繫階　朝廷許之　靖康初除去¶
紹興中復增但改庶官為主管時孟信安仁¶
仲来帥㑹稽先人寓居孟氏與家間契分甚¶
垕仁仲以兄事先人入境語先人云忠厚與¶
秦檜雖為僚壻而每懐疑心今省謁　攅宫¶
先入　朝然後開府従兄求一不傷時忌對劄¶
<pb:KR3j0124_SBCK_003-15b>¶
先人舉此仁仲大喜為援麟舊請草牘以上¶
奏入即可尋又降　㫖自此武臣帥守並免¶
入銜行之至今珂按　日曆　紹興二十七年二¶
月壬子少師信安郡王孟忠厚提舉祕書省¶
四月忠厚薨竊謂舘學皆清選况内外異宜¶
因創殊制辭受之際要未知所輕重也　中興¶
初忠厚嘗班延閣繼又歴宥府固不顓以肺¶
腑進豈前日之不受専以檜忌故耶　南渡¶
開壁府惟秦熺以恩澤侯始居此官蓋亦祖¶
<pb:KR3j0124_SBCK_003-16a>¶
政和七年五月辛卯蔡攸兼領之制忠厚繼¶
之後不復除授　慶元丙辰詞科始以命題¶
試者多忽不考是嵗無合格者¶
　　　　階官避家諱¶
律文有私諱冒榮之禁故四銓之法遇磨勘¶
階官之稱與其三代諱相值者許其自陳授¶
以次官謂之寄理遂以繫之官稱之首珂按¶
國朝著令諸官稱避家諱者擬以次官　元豐¶
改官制或有或無扵是　元符令又附益之云¶
<pb:KR3j0124_SBCK_003-16b>¶
或授舊官歴攷條令初無以二字入銜者厲¶
世磨鈍之柄而下之人得以寄稱掌故之野¶
亦明矣士習目睫恬不知恠　開禧丙寅李參¶
預壁為小宗伯㑹課當遷中奉大夫正其祖¶
諱援故實自言不帶寄理　詔従之繼㕘大¶
政復遷中大夫而稱朝議大夫自若朝論以¶
為得體然銓法迄今亦莫之改也¶
　　　　贈官回避¶
避諱之制雖見扵令甲而贈官告第階稱或¶
<pb:KR3j0124_SBCK_003-17a>¶
　所犯司封乃無明文珂在故府嘗訪其事¶
扵天官竟無曉者後閱洪文敏邁容齋三筆¶
紀李燾仁甫之父名中當贈中奉大夫仁甫¶
請諸　朝謂當告家廟與自身不同乞用　元¶
豐以前官制贈光禄卿丞相頗欲許之予在¶
西垣聞其説為諸公言今一變成式則他日¶
贈中大夫必為秘書監贈太中大夫必為諌¶
議大夫决不可行遂止按周人以諱事神名¶
終將諱之錫告榮先焚黄丘壠為人子之榮¶
<pb:KR3j0124_SBCK_003-17b>¶
也而顧犯其所諱不安孰大焉父前子名¶
君前臣名　朝廷之著位以一人之私而易之¶
亦非也况綸告之中固書所贈官之姓名而¶
今世士大夫仕于　朝者亦未嘗自避其名¶
推此言之雖無避可也其或祖名某而贈父¶
官稱寔犯之使父而在猶將避而不敢當如¶
此雖贈以次官亦可也臆度如此未知其當¶
更俟博識¶
愧郯録卷第三¶
<pb:KR3j0124_SBCK_003-18a>¶
